---
title: เสนอทรัพยากรโครงการ
description: หัวข้อนี้แสดงข้อมูลเกี่ยวกับวิธีการเสนอทรัพยากรโครงการ
author: ruhercul
manager: kfend
ms.service: dynamics-365-customerservice
ms.custom:
- dyn365-projectservice
ms.date: 03/28/2019
ms.topic: article
ms.prod: ''
ms.technology: ''
ms.assetid: bdb0dcb2-4421-4ee1-b97d-89a8cdefbd8d
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
ms.openlocfilehash: 3a7f7c15c3c7a3c39f2b7b9eeb88b9cf0cfdc220
ms.sourcegitcommit: 8c786230ef2a497280885b827162561776e2eb00
ms.translationtype: HT
ms.contentlocale: th-TH
ms.lasthandoff: 03/24/2020
ms.locfileid: "3756504"
---
# <a name="propose-project-resources"></a>เสนอทรัพยากรโครงการ

ผู้จัดการทรัพยากรสามารถเสนอทรัพยากรกับผู้จัดการโครงการโดยใช้คำขอทรัพยากร

1. จากกริดคำขอหรือตัวคำขอเอง ให้เลือก **ค้นหาทรัพยากร**
2. ในเพจ **ตัวช่วยจัดกำหนดการ** เลือกทรัพยากร และในบานหน้าต่าง **สร้างการจองทรัพยากร** ในฟิลด์ **สถานะการจอง** ให้เลือก **จอง**

    ![ทรัพยากรที่เคยเสนอถูกเลือก](media/Resource-Management-image62.png)

การปรับปรุงสถานะต่อไปนี้เกิดขึ้น:

- ในหน้า **ตัวช่วยจัดกำหนดการ** จะมีการปรับปรุงตัวบ่งชี้สถานะเพื่อบ่งชี้ว่าการจองถูกเสนอไว้ ไม่ได้ถูกจองแบบตายตัว

    ![ตัวบ่งชี้สถานะสำหรับการจองที่เสนอบนเพจตัวช่วยจัดกำหนดการ](media/Resource-Management-image63.png)

- ในคำขอทรัพยากร สถานะจะถูกเปลี่ยนเป็น **ต้องมีการตรวจทาน**

    ![สถานะของคำขอทรัพยากรถูกเปลี่ยนเป็น ต้องมีการตรวจทาน](media/Resource-Management-image64.png)

- บนแท็บ **ทีม** ของโครงการ ค่า **สถานะคำขอ** ของสมาชิกทีมทั่วไปจะถูกเปลี่ยนเป็น **ต้องมีการตรวจทาน**

    ![สถานะคำของของสมาชิกทีมทั่วไปจะถูกเปลี่ยนเป็น ต้องมีการตรวจทาน ในแท็บทีม](media/Resource-Management-image48.png)

ผู้จัดการโครงการสามารถยอมรับหรือปฏิเสธข้อเสนอได้

เมื่อผู้จัดการทรัพยากรประมวลผลการร้องขอทรัพยากร พวกเขาสามารถใช้วิธีการใดก็ได้จากวิธีการต่อไปนี้:

- นำเสนอทรัพยากรหลายอย่างเพื่อตอบสนองความต้องการหากไม่มีทรัพยากรเดียวที่พร้อมใช้งานเพื่อตอบสนองชั่วโมงที่ต้องการ ชั่วโมงที่เสนอจะถูกแบ่งระหว่างทรัพยากรหลายรายการที่สามารถตอบสนองชั่วโมงที่ต้องการ ในสถานการณ์สมมตินี้ ชั่วโมงไม่สามารถทับซ้อนกันได้
- นำเสนอทรัพยากรน้อยกว่าที่ต้องการ ในสถานการณ์สมมตินี้ กำลังการผลิตทรัพยากรที่นำเสนอน้อยกว่าชั่วโมงที่ต้องการที่ผู้ขอระบุ ดังนั้น เมื่อผู้ขอยอมรับทรัพยากรที่เสนอ ความต้องการทรัพยากรที่ยังไม่บรรลุเป้าหมายจะถูกสร้างขึ้นเพื่อรวบรวมตามความต้องการที่เหลือ
- จองทรัพยากรหลายอย่างเพื่อตอบสนองความต้องการ หากไม่มีทรัพยากรเดียวที่พร้อมใช้งานเพื่อทำงานให้แล้วเสร็จ
- จองทรัพยากรน้อยกว่าที่ต้องการ ในสถานการณ์สมมตินี้ ชั่วโมงที่จองน้อยกว่าชั่วโมงที่ต้องการ ระบบจะแนะนำให้คุณนำเสนอทรัพยากรแทนการจอง เพื่อให้ผู้ร้องขอหรือสามารถตรวจสอบและติดตามความต้องการที่เหลืออยู่ได้

## <a name="billable-utilization"></a>การใช้ประโยชน์ที่เรียกเก็บเงินได้

ทรัพยากรสามารถมีการใช้ประโยชน์ที่เรียกเก็บเงินได้ของเป้าหมาย การใช้ประโยชน์เป้าหมายนี้ถูกกำหนดเป็นแอตทริบิวต์ในบทบาทเริ่มต้นของทรัพยากร หรือตั้งค่าในเรกคอร์ดของทรัพยากรที่สามารถจองได้แต่ละรายการ การคำนวณการใช้ประโยชน์จะขึ้นอยู่กับชั่วโมงจริงที่ทรัพยากรได้ถูกรายงานโดยใช้รายการเวลาที่ได้รับอนุมัติ

สูตรต่อไปนี้จะใช้ในการคำนวณการใช้ประโยชน์:

- การใช้ประโยชน์ที่เรียกเก็บเงินได้ = ชั่วโมงที่คิดค่าธรรมเนียมจริง ÷ กำลังการผลิตทรัพยากร
- การใช้ประโยชน์ที่เรียกเก็บเงินไม่ได้ = เวลาจริงกับรหัสชนิดของการชำระเงิน = ไม่สามารถคิดค่าธรรมเนียมได้หรือไม่มีอยู่ ÷ กำลังการผลิตของทรัพยากร
- ภายใน = เวลาจริงโดยไม่มีสัญญาขาย ÷ กำลังการผลิตของทรัพยากร
- กำลังการผลิตทรัพยากร = ชั่วโมงทำงานของทรัพยากร – ไม่อยู่ที่สำนักงาน – วันที่ไม่ใช่วันทำงาน

คุณสามารถพบมุมมอง **การใช้ประโยชน์ทรัพยากร** ได้ในบานหน้าต่าง **ทรัพยากร**

![มุมมองการใช้ประโยชน์ของทรัพยากร](media/Resource-Management-image65.png)

แต่ละเซลล์ในกริดแสดงเปอร์เซ็นต์การใช้ประโยชน์ที่เรียกเก็บเงินได้ของทรัพยากรในรอบระยะเวลานึง เช่นเป็นวัน เป็นสัปดาห์ หรือเป็นเดือน สูตรต่อไปนี้จะใช้ในการลงสีให้เซลล์:

- **สีเขียว:** การใช้ประโยชน์ที่เรียกเก็บเงินได้ \>= การใช้ประโยชน์เป้าหมายทรัพยากร
- **สีเหลือง:** การใช้ประโยชน์เป้าหมาย – 20 \<= การใช้ประโยชน์ที่เรียกเก็บเงินได้ \< การใช้ประโยชน์เป้าหมาย
- **สีแดง:** การใช้ประโยชน์ที่เรียกเก็บเงินได้ \< การใช้ประโยชน์เป้าหมาย – 20

เนื่องจากมุมมอง **การใช้ทรัพยากร** อิงตามตารางกำหนดการ คุณสามารถใช้ความสามารถในการกรองของตารางกำหนดการเพื่อกรองผลลัพธ์ของคุณได้

กริดจำเป็นต้องให้คุณตั้งค่าการใช้ประโยชน์เป้าหมายในบทบาทหรือทรัพยากรแต่ละอย่าง เมื่อต้องการดำเนินการนี้ ไปที่ **ทรัพยากร** \> **บทบาทของทรัพยากร**

นอกจากนี้ บทบาทเริ่มต้นต้องถูกมอบหมายให้กับทรัพยากรที่สามารถจองได้แต่ละรายการ ไปที่ **ทรัพยากร** \> **ทรัพยากร** ในแท็บ **Project Service** ให้ตรวจสอบว่ามีการมอบหมายบทบาททรัพยากร และฟิลด์ **เป็นค่าเริ่มต้น** ถูกตั้งค่าเป็น **ใช่** คุณสามารถเพิ่มบทบาทเพิ่มเติมที่การตั้งค่า **เป็นค่าเริ่มต้น = ไม่** บทบาทที่ **เป็นค่าเริ่มต้น = ใช่** จะถูกใช้ในการประเมินผลการใช้ของทรัพยากรเทียบกับเป้าหมายสำหรับบทบาทนั้น

![บทบาทเริ่มต้นถูกตั้งค่าแล้ว](media/Resource-Management-image67.png)

บนแท็บ **Project Service** คุณสามารถตั้งค่าการใช้งานเป้าหมายแต่ละรายการสำหรับทรัพยากรได้ด้วย การคำนวณการใช้ประโยชน์จะใช้การใช้ประโยชน์เป้าหมายนั้นเพื่อประเมินเป้าหมายของทรัพยากรแทนที่จะประเมินจากเป้าหมายของบทบาทเริ่มต้นของทรัพยากร

การใช้ประโยชน์จะแสดงขึ้นสำหรับทรัพยากรเท่านั้น หากทรัพยากรนั้นได้การรับอนุมัติ เวลาที่คิดค่าธรรมเนียมในระหว่างรอบระยะเวลาจะแสดงในกริด

## <a name="resource-availability"></a>ความพร้อมใช้งานของทรัพยากร

สิ่งสำคัญคือตัวจัดการทรัพยากรสามารถดูความพร้อมใช้งานของทรัพยากรและปรับปรุงการจองได้ ในบางกรณี ไม่มีความต้องการอย่างเป็นทางการ (คำขอทรัพยากร) แต่ผู้จัดการทรัพยากรต้องตอบสนองต่อความต้องการที่ไม่ได้วางแผนไว้ ซึ่งมาจากช่องทางต่างๆ เช่นอีเมล ติดต่อทางโทรศัพท์หรือข้อความโต้ตอบแบบทันที ผู้จัดการทรัพยากรใช้ตารางกำหนดการเพื่อปรับปรุงทรัพยากรและการจอง

ชั่วโมงทำงานของทรัพยากรจะใช้เป็นข้อมูลพื้นฐานสำหรับการคำนวณความพร้อมของทรัพยากร การจองทรัพยากรจะใช้กำลังการผลิตของทรัพยากร

![ตารางกำหนดการ](media/Resource-Management-image68.png)

ตารางกำหนดการจะใช้สีและแรเงาเพื่อแสดงการจอง ความพร้อมใช้งาน และการจองเกิน และยังมีสถานะของการจองอีกด้วย มีการตั้งค่าในการตั้งค่าของตารางกำหนดการช่วยให้คุณสามารถแสดงคำอธิบายแผนภูมิได้

ถ้าลูกศรชี้ขวาปรากฏถัดจากทรัพยากรที่สามารถจองได้แต่ละรายการบนบอร์ดกำหนดการ ทรัพยากรนั้นจะสามารถถูกขยายเพื่อแสดงรายละเอียดของงานที่ทรัพยากรนั้นถูกจองกับงานนั้น

![ทรัพยากรที่สามารถจองได้ในตารางกำหนดการ](media/Resource-Management-image69.png)

เนืองจาก Dynamics 365 Project Service Automation ใช้เอ็นจิน Universal Resource Scheduling ถ้าคุณยังได้ติดตั้ง Dynamics 365 Field Service ไว้ คุณสามารถดูรายละเอียดของการจองทรัพยากรสำหรับโครงการ ใบสั่งงานและเอนทิตี้อื่นๆ ที่คุณขยายการจัดกำหนดการให้

![รายละเอียดของการจองทรัพยากรสำหรับโครงการและใบสั่งงาน](media/Resource-Management-image70.png)

หากต้องการดูรายละเอียดเพิ่มเติมเกี่ยวกับทรัพยากรแต่ละรายการ ให้คลิกขวาเพื่อเปิดบัตรทรัพยากร

![บัตรทรัพยากร](media/Resource-Management-image71.png)
