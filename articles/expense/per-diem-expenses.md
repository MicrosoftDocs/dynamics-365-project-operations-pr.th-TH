---
title: ค่าใช้จ่ายเบี้ยเลี้ยง
description: บทความนี้ให้ข้อมูลเกี่ยวกับวิธีการทำงานกับค่าใช้จ่ายเบี้ยเลี้ยง
author: suvaidya
ms.date: 03/18/2022
ms.topic: article
ms.prod: ''
ms.search.form: ''
audience: Application User
ms.reviewer: johnmichalak
ms.search.scope: ''
ms.search.region: ''
ms.author: suvaidya
ms.search.validFrom: ''
ms.dyn365.ops.version: ''
ms.openlocfilehash: 0d2f95b677720726049d7d010e9738ad8c513802
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8923211"
---
# <a name="per-diem-expenses"></a>ค่าใช้จ่ายเบี้ยเลี้ยง

> [!IMPORTANT] 
> ฟังก์ชันการทำงานที่อธิบายในบทความนี้พร้อมใช้งานสำหรับผู้ใช้เป้าหมายในลักษณะเป็นส่วนหนึ่งของการเผยแพร่รุ่นพรีวิว

การชำระเงินเบี้ยเลี้ยงเป็นเงินช่วยเหลือรายวันที่กำหนดไว้ล่วงหน้าซึ่งบริษัทจ่ายให้กับพนักงานสำหรับค่าที่พัก (โรงแรม) ค่าอาหาร และค่าใช้จ่ายอื่นๆ ที่พนักงานได้รับระหว่างเดินทางไปทำงาน บริษัทจะจ่ายเงินช่วยเหลือนี้ให้กับพนักงานแทนการจ่ายค่าใช้จ่ายในการเดินทางตามจริง พนักงานสามารถใช้เงินช่วยเหลือค่าเบี้ยเลี้ยงต่อวัน **ค่าใช้จ่ายเบ็ดเตล็ด/อื่นๆ** เป็นค่าทิป รูมเซอร์วิส บริการซักรีดหรือซักแห้งสำหรับการประชุมทางธุรกิจที่สำคัญ อัตราค่าเบี้ยเลี้ยงต่อวันอาจแตกต่างกันไป ขึ้นอยู่กับว่านายจ้างเลือกที่จะใช้คืนค่าที่พักและค่าอาหารรวมกัน หรือเฉพาะค่าอาหารและค่าใช้จ่ายเบ็ดเตล็ดอื่นๆ เท่านั้น

ค่าเบี้ยเลี้ยงต่อวันอาจขึ้นอยู่กับช่วงเวลาของปี สถานที่เดินทาง หรือทั้งสองอย่าง เมื่อคุณสร้างกฎค่าเบี้ยเลี้ยงต่อวัน คุณสามารถระบุได้ว่าจะมีการหักเปอร์เซ็นต์ของอัตราค่าเบี้ยเลี้ยงต่อวันหรือไม่ หากพนักงานได้รับประทานอาหารหรือได้รับบริการที่ไม่ต้องเสียค่าใช้จ่าย คุณยังสามารถกำหนดจำนวนชั่วโมงขั้นต่ำและจำนวนชั่วโมงสูงสุดที่อัตราค่าเบี้ยเลี้ยงต่อวันสามารถนำไปใช้กับการเดินทางของพนักงานได้

ค่าเบี้ยเลี้ยงต่อวันคำนวณจากเงินช่วยเหลือทั้งหมดที่เสนอต่อวันลบด้วยการลดค่าอาหาร (ค่าอาหารฟรี) ที่มอบให้กับพนักงาน

## <a name="configure-per-diems"></a>กำหนดค่าเบี้ยเลี้ยง

เมื่อต้องการกำหนดค่าค่าใช้จ่ายเบี้ยเลี้ยง ให้ทำตามขั้นตอนต่อไปนี้

1. ไปที่ **การจัดการค่าใช้จ่าย** \> **ตั้งค่า** \> **ทั่วไป** \> **พารามิเตอร์การจัดการค่าใช้จ่าย**
2. บนแท็บ **เบี้ยเลี้ยง** ในฟิลด์ **คำนวณการลดค่าอาหารโดย** เลือกวิธีคำนวณค่าเบี้ยเลี้ยงต่อวัน:

    - **ชนิดมื้ออาหารต่อเที่ยว** – คำนวณค่าเบี้ยเลี้ยงต่อวันตามชนิดของมื้ออาหารที่ป้อน (อาหารเช้า กลางวัน หรือเย็น) และการลดค่าอาหารที่กำหนดไว้สำหรับมื้ออาหารแต่ละชนิดสำหรับค่าเบี้ยเลี้ยงต่อวันตลอดระยะเวลาการเดินทาง
    - **ชนิดมื้ออาหารต่อวัน** – คำนวณค่าเบี้ยเลี้ยงต่อวันตามชนิดของมื้ออาหารที่ป้อนและการลดค่าอาหารที่กำหนดไว้สำหรับมื้ออาหารแต่ละชนิดสำหรับค่าเบี้ยเลี้ยงต่อวัน
    - **จำนวนมื้ออาหารต่อวัน** – คำนวณค่าเบี้ยเลี้ยงต่อวันตามจำนวนมื้ออาหารที่ป้อนต่อวันและการลดค่าอาหารสำหรับจำนวนมื้ออาหารที่จัดให้ในแต่ละวัน

3. ไปที่ **การจัดการค่าใช้จ่าย** \> **ตั้งค่า** \> **การคำนวณและรหัส** \> **สถานที่ของค่าเบี้ยเลี้ยงต่อวัน**
4. เพิ่มสถานที่ที่สามารถใช้ค่าเบี้ยเลี้ยงต่อวัน
5. สำหรับแต่ละสถานที่ที่คุณเพิ่ม บนแท็บ **ค่าเบี้ยเลี้ยงต่อวัน** เลือกอัตราต่อวันและสกุลเงินที่ถูกต้องระหว่างวันที่เริ่มต้นและสิ้นสุดเฉพาะสำหรับที่พัก ค่าอาหาร และค่าใช้จ่ายอื่นๆ ในการกำหนดอัตราค่าเบี้ยเลี้ยงต่อวันและสกุลเงิน ไปที่ **การจัดการค่าใช้จ่าย** \> **ตั้งค่า** \> **การคำนวณและรหัส** \> **ค่าเบี้ยเลี้ยงต่อวัน**

## <a name="per-diems-in-the-reimagined-expense-interface"></a>ค่าเบี้ยเลี้ยงต่อวันในส่วนติดต่อค่าใช้จ่ายที่ออกแบบใหม่

รองรับคุณลักษณะค่าเบี้ยเลี้ยงต่อวันในพื้นที่ทำงาน **การจัดการค่าใช้จ่าย** ที่ออกแบบใหม่ใน Microsoft Dynamics 365 Finance เวอร์ชัน 10.0.25 และที่ใหม่กว่า

หากต้องการเปิดใช้งานค่าเบี้ยเลี้ยงต่อวัน ให้ทำตามขั้นตอนเหล่านี้:

1. ในพื้นที่ทำงาน **การจัดการคุณลักษณะ** ค้นหาและเลือก **รายงานค่าใช้จ่ายที่ออกแบบใหม่** ในรายการ จากนั้นเลือก **เปิดใช้งานทันที**
2. ค้นหาและเลือก **ค่าเบี้ยเลี้ยงต่อวันสำหรับส่วนติดต่อรายงานค่าใช้จ่ายที่ออกแบบใหม่** ในรายการ จากนั้นเลือก **เปิดใช้งานทันที**

## <a name="how-the-feature-works"></a>วิธีที่การทำงานของคุณลักษณะ

ส่วนนี้แสดงตัวอย่างสำหรับสถานการณ์การกำหนดค่าสามแบบ สำหรับแต่ละตัวอย่าง ฟิลด์ **คำนวณการลดค่าอาหารโดย** ถูกตั้งค่าเป็นค่าอื่น สำหรับทั้งสามตัวอย่าง จำนวนเงินทั้งหมดที่ต้องจ่ายจะเท่ากันจนกว่าจะมีการลดค่าอาหาร หลังจากนั้น จำนวนเงินที่ต้องชำระจะแตกต่างกันไปในแต่ละตัวอย่าง

เมื่อต้องการสร้างค่าใช้จ่ายค่าเบี้ยเลี้ยงต่อวันที่ใช้สำหรับทั้งสามตัวอย่าง ให้ทำตามขั้นตอนเหล่านี้

1. ไปที่ **พื้นที่ทำงาน** \> **การจัดการค่าใช้จ่าย**
2. เลือก **รายงานค่าใช้จ่ายใหม่** หรือเลือกรายงานค่าใช้จ่ายที่มีอยู่
3. เพิ่มค่าใช้จ่ายใหม่ ในฟิลด์ **ประเภท** เลือก **ค่าเบี้ยเลี้ยงต่อวัน** เลือกสถานที่และวันที่เริ่มต้นและสิ้นสุดของการเดินทางของคุณ ค่าเบี้ยเลี้ยงต่อวันสำหรับค่าที่พัก ค่าอาหาร และค่าใช้จ่ายเบ็ดเตล็ด (ค่าใช้จ่ายอื่นๆ) ต่อวัน คำนวณจากเงินช่วยเหลือรายวันที่กำหนดไว้สำหรับสถานที่ที่เลือก

    ตัวอย่างเช่น คุณเลือก **เรดมอนด์ (สหรัฐอเมริกา)** เป็นสถานที่ เงินช่วยเหลือรายวันสำหรับสถานที่นั้นคือ 150 ดอลลาร์สหรัฐ (USD 150) สำหรับที่พัก USD 75 สำหรับมื้ออาหาร และ USD 5 สำหรับค่าใช้จ่ายเบ็ดเตล็ด วันที่เริ่มต้นคือ 10 มกราคม และวันที่สิ้นสุดคือ 14 มกราคม ดังนั้น ระยะเวลาที่เลือกคือห้าวันเมื่อการกำหนดค่าที่เลือกคือวันตามปฏิทินพร้อมเวลา และเวลาที่เลือกจะเริ่มต้นและสิ้นสุดเวลา 00:00 น. ของวันที่เริ่มต้นและสิ้นสุด การคำนวณมีดังต่อไปนี้:

    - จำนวนเงินที่ต้องชำระทั้งหมด = 5 × (150 + 75 + 5) = 5 × 230 = USD 1,150
    - ค่าอาหารและส่วนย่อยของยอดรวม = 5 × (75 + 5) = USD 400

หากมีบริการอาหารเช้า อาหารกลางวัน และอาหารเย็นระหว่างการเดินทาง มื้ออาหารเหล่านั้นจะต้องถูกนำมาเป็นการลดค่าอาหาร

### <a name="example-1-per-diem-where-meal-reductions-are-based-on-meal-type-per-trip"></a>ตัวอย่างที่ 1: ค่าเบี้ยเลี้ยงต่อวันโดยการลดค่าอาหารตามประเภทอาหารต่อเที่ยว

ในตัวอย่างนี้ การลดค่าอาหารลง 30 เปอร์เซ็นต์สำหรับอาหารเช้า 30 เปอร์เซ็นต์สำหรับมื้อกลางวัน และ 40 เปอร์เซ็นต์สำหรับอาหารค่ำ บนหน้า **พารามิเตอร์การจัดการค่าใช้จ่าย** ฟิลด์ **คำนวณการลดค่าอาหารโดย** ถูกตั้งค่าเป็น **ชนิดมื้ออาหารต่อเที่ยว** ต่อไปนี้คือการคำนวณ หากพนักงานได้รับการจัดหาอาหารเช้า 3 มื้อ อาหารกลางวัน 2 มื้อ และอาหารเย็น 0 มื้อ:

- การลดค่าอาหาร = (3 × \[75 × 30%\]) + (2 × \[75 × 30%\]) + 0 = (3 × 22.50) + (2 × 22.50) + 0 = 67.50 + 45 + 0 = USD 112.50
- ค่าอาหารและค่าใช้จ่ายเบ็ดเตล็ด = 400 – 112.50 = USD 287.50
- จำนวนเงินที่ต้องชำระ = เงินช่วยเหลือทั้งหมด – การลดค่าอาหาร = 1,150 – 112.50 = USD 1,037.50

![ค่าใช้จ่ายค่าเบี้ยเลี้ยงต่อวันที่การลดค่าอาหารอิงตามชนิดมื้ออาหารต่อเที่ยว](media/1-meal-type-per-trip.png)

### <a name="example-2-per-diem-where-meal-reductions-are-based-on-meal-type-per-day"></a>ตัวอย่างที่ 2: ค่าเบี้ยเลี้ยงต่อวันโดยการลดค่าอาหารอิงตามประเภทอาหารต่อวัน

ในตัวอย่างนี้ การลดค่าอาหารลง 30 เปอร์เซ็นต์สำหรับอาหารเช้า 30 เปอร์เซ็นต์สำหรับมื้อกลางวัน และ 40 เปอร์เซ็นต์สำหรับอาหารค่ำ บนหน้า **พารามิเตอร์การจัดการค่าใช้จ่าย** ฟิลด์ **คำนวณการลดค่าอาหารโดย** ถูกตั้งค่าเป็น **ชนิดมื้ออาหารต่อวัน** ในกรณีนี้ ในกริด **อาหาร** ในกล่องโต้ตอบ **แก้ไขค่าใช้จ่าย** คุณล้างกล่องกาเครื่องหมายเพื่อระบุว่ามีอาหารมื้อใดบ้างที่จัดเตรียมให้คุณระหว่างการเดินทาง

ตัวอย่างเช่น ต่อไปนี้คือการคำนวณหากมีอาหารเช้าให้ในสามวันแรกของการเดินทาง:

- การลดค่าอาหารในแต่ละวันสำหรับสามวันแรก = 75 × 30% = USD 22.50
- การลดค่าอาหารทั้งหมด = 3 × 22.50 = USD 67.50
- ค่าอาหารและค่าใช้จ่ายเบ็ดเตล็ดสำหรับวันที่ 1 ถึง 3 = 75 – 22.50 = USD 57.50
- มื้ออาหารและค่าใช้จ่ายเบ็ดเตล็ดทั้งหมด = ผลรวมของมื้ออาหารและค่าใช้จ่ายเบ็ดเตล็ดตลอดห้าวัน = 400 – 67.50 = USD 332.50
- จำนวนเงินที่ต้องชำระ = จำนวนเงินทั้งหมด – การลดค่าอาหาร = 1,150 – 67.50 = USD 1,082.50

![ค่าใช้จ่ายค่าเบี้ยเลี้ยงต่อวันที่การลดค่าอาหารอิงตามชนิดมื้ออาหารต่อวัน](media/2-meal-type-per-day.png)

### <a name="example-3-per-diem-where-meal-reductions-are-based-on-number-of-meals-per-day"></a>ตัวอย่างที่ 3: ค่าเบี้ยเลี้ยงต่อวันโดยการลดค่าอาหารอิงตามจำนวนของมื้ออาหารต่อวัน

ในตัวอย่างนี้ การลดค่าอาหารจะคำนวณตามจำนวนมื้ออาหารที่จัดให้ต่อวัน (นั่นคือ ฟิลด์ **คำนวณการลดค่าอาหารโดย** บนหน้า **พารามิเตอร์การจัดการค่าใช้จ่าย** ถูกตั้งค่าเป็น **จำนวนมื้อต่อวัน**) ในกริด **อาหาร** ในกล่องโต้ตอบ **แก้ไขค่าใช้จ่าย** คุณล้างกล่องกาเครื่องหมายเพื่อระบุว่ามีอาหารมื้อใดบ้างที่จัดเตรียมให้คุณ
ในกรณีนี้ การลดค่าอาหารจะขึ้นอยู่กับจำนวนมื้ออาหารที่จัดให้เท่านั้น ไม่ใช่ชนิดอาหาร ( อาหารเช้า/กลางวัน/เย็น) ที่จัดหาให้

ต่อไปนี้คือการคำนวณค่าเบี้ยเลี้ยงต่อวันเมื่อเงินช่วยเหลือรายวันคือ USD 150 สำหรับที่พัก USD 75 สำหรับมื้ออาหาร และ USD 5 สำหรับค่าใช้จ่ายเบ็ดเตล็ด:

- **จำนวนเงินที่ต้องชำระทั้งหมด** = 5 × (150 + 75 + 5) = 5 × 230 = USD 1,150
- **มื้อเดียว:** การลดค่าอาหาร = 20% = USD 15
- **สองมื้อ:** การลดค่าอาหาร = 50% = USD 37.50
- **สามมื้อ:** การลดค่าอาหาร = 100% = USD 75

นี่คือการคำนวณสำหรับ **ค่ามื้ออาหารและเงินช่วยเหลือเบ็ดเตล็ด** ซึ่งรวมถึง USD 5 สำหรับค่าใช้จ่ายเบ็ดเตล็ด:

- วันที่ 1 - มีอาหารสองมื้อ = (75 – 37.50) + 5 = 37.50 + 5 = USD 42.50
- วันที่ 2 - มีอาหารสองมื้อ = (75 – 37.50) + 5 = 37.50 + 5 = USD 42.50
- วันที่ 3 - มีอาหารหนึ่งมื้อ = (75 – 15) + 5 = 60 + 5 = USD 65
- วันที่ 4 - ไม่มีการจัดหาอาหาร = (75-0) + 5 = 75 + 5 = USD 80
- วันที่ 5 - มีอาหารสามมื้อ = (75 – 75) + 5 = 0 + 5 = USD 5

- มื้ออาหารและค่าใช้จ่ายเบ็ดเตล็ดรวม = มื้ออาหารและค่าใช้จ่ายเบ็ดเตล็ดสำหรับวันที่ 1+ วันที่ 2 +วันที่ 3+วันที่ 4+ วันที่ 5 = USD 235
- การลดค่าอาหารทั้งหมด = การลดค่าอาหารสำหรับวันที่ 1+ วันที่ 2 +วันที่ 3+วันที่ 4+ วันที่ 5= 37.5+ 37.5+ 15 + 0+ 75 = USD 165
- จำนวนเงินที่ต้องชำระ = เงินช่วยเหลือทั้งหมด – การลดค่าอาหารทั้งหมด = USD 1,150 - USD 165 = USD 985

![ค่าใช้จ่ายค่าเบี้ยเลี้ยงต่อวันที่การลดค่าอาหารอิงตามจำนวนของมื้ออาหารต่อวัน](media/3-number-of-meals-per-day.png)

> [!NOTE]
> สำหรับ Finance เวอร์ชัน 10.0.23 ถ้าคุณใช้ส่วนติดต่อค่าใช้จ่ายที่ออกแบบใหม่ คุณจะไม่สามารถสร้างค่าใช้จ่ายค่าเบี้ยเลี้ยงต่อวันที่มีวันที่ทับซ้อนกันได้ ถ้าคุณพยายาม คุณจะได้รับข้อความแสดงข้อผิดพลาด
