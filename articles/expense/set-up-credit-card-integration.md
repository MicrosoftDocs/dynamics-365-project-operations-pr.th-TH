---
title: ตั้งค่าการรวมบัตรเครดิต
description: หัวข้อนี้อธิบายวิธีการนำเข้าและรักษาธุรกรรมบัตรเครดิตที่เกี่ยวข้องกับค่าใช้จ่าย
author: suvaidya
manager: AnnBe
ms.date: 09/23/2020
ms.topic: article
ms.prod: ''
ms.service: dynamics-365-customerservice
ms.technology: ''
ms.search.form: ''
audience: Application User
ms.reviewer: kfend
ms.search.scope: ''
ms.search.region: ''
ms.author: shylaw
ms.search.validFrom: ''
ms.dyn365.ops.version: ''
ms.openlocfilehash: 483775e1334a281026dbfaf214d06d235255f13e
ms.sourcegitcommit: a2c3cd49a3b667b8b5edaa31788b4b9b1f728d78
ms.translationtype: HT
ms.contentlocale: th-TH
ms.lasthandoff: 09/28/2020
ms.locfileid: "3896844"
---
# <a name="set-up-credit-card-integration"></a>ตั้งค่าการรวมบัตรเครดิต

_**นำไปใช้กับ:** Project Operations สำหรับสถานการณ์ที่อิงตามทรัพยากร/ที่ไม่ได้เก็บในสต็อก การปรับใช้ Lite - จัดการกับการออกใบแจ้งหนี้ชั่วคราว_

คุณสามารถตั้งค่าธุรกรรมบัตรเครดิตที่เกี่ยวข้องกับค่าใช้จ่ายเพื่อให้มีการนำเข้าโดยอัตโนมัติตามกำหนดการที่เป็นกิจวัตร หรือสามารถนำเข้าธุรกรรมได้ด้วยตนเองตามที่จำเป็น ธุรกรรมบัตรเครดิตมีการนำเข้าผ่านเอนทิตีข้อมูลธุรกรรมบัตรเครดิต

## <a name="import-credit-card-transactions"></a>นำเข้าธุรกรรมบัตรเครดิต

1. บนเพจ **ธุรกรรมบัตรเครดิต** ให้เลือก **นำเข้าธุรกรรม** หากคุณเปิดการจัดการข้อมูลเป็นครั้งแรก ระบบต้องปรับปรุงรายการเอนทิตีข้อมูลก่อนจึงจะดำเนินการต่อได้
2. ในฟิลด์ **ชื่อ** ให้ป้อนคำอธิบายเฉพาะของงานนำเข้า
3. ในฟิลด์ **รูปแบบข้อมูลต้นทาง** เลือกรูปแบบของไฟล์ที่มีธุรกรรมบัตรเครดิตที่จะนำเข้า
4. เลือก **อัปโหลด** จากนั้นค้นหาและเลือกไฟล์ที่จะนำเข้า
5. หลังจากอัปโหลดไฟล์แล้ว ให้ตรวจสอบการแม็ปของไฟล์ธุรกรรมบัตรเครดิตและคอลัมน์ของเอนทิตีข้อมูลธุรกรรมบัตรเครดิตโดยการเลือกลิงก์ **ดูแผนผัง** บนไทล์ หากมีข้อผิดพลาดในการแม็ป หรือหากคุณต้องเปลี่ยนการแม็ป ให้ทำการเปลี่ยนแปลงการแม็ปจากแท็บ **การจัดรูปแบบการแสดงการแม็ป** หรือแท็บ **รายละเอียดการแม็ป**
6. ในการทำธุรกรรมบัตรเครดิตให้เป็นแบบอัตโนมัติ ให้เลือก **สร้างงานข้อมูลที่เป็นกิจวัตร** จากนั้นคุณสามารถตั้งค่าการเกิดขึ้นประจำที่กำหนดความถี่ในการนำเข้าธุรกรรมบัตรเครดิต เมื่อคุณทำเสร็จแล้ว ให้เลือก **ตกลง**
7. หากต้องการนำเข้าไฟล์ที่เลือกตอนนี้ ให้เลือก **นำเข้า**
8. หากเกิดข้อผิดพลาดระหว่างการนำเข้า คุณสามารถดูบันทึกการดำเนินการหรือข้อมูลการจัดเตรียมเพื่อดูข้อผิดพลาดที่คุณต้องแก้ไขเพื่อช่วยรับประกันว่าการนำเข้าจะประสบความสำเร็จ

> [!NOTE]
> หากคุณต้องนำเข้ารูปแบบไฟล์มากกว่าหนึ่งรูปแบบ คุณต้องสร้างงานนำเข้าแยกกันสำหรับรูปแบบแต่ละชนิด

## <a name="reassign-the-credit-card-transactions-for-terminated-employees"></a>กำหนดธุรกรรมบัตรเครดิตใหม่สำหรับพนักงานที่ถูกเลิกจ้าง

หลังจากเรกคอร์ดพนักงานสิ้นสุดลง บัญชี Active Directory Domain Services (AD DS) ของพนักงานจะถูกปิดใช้งาน อย่างไรก็ตาม อาจมีธุรกรรมบัตรเครดิตที่ยังคงต้องใช้ค่าใช้จ่ายและชำระเงินคืน จากเพจ **ธุรกรรมบัตรเครดิต** คุณสามารถกำหนดพนักงานใหม่สำหรับธุรกรรมบัตรเครดิตใดๆ ที่พนักงานที่เกี่ยวข้องได้รับการเลิกจ้าง

เลือกธุรกรรมบัตรเครดิตอย่างน้อยหนึ่งรายการ จากนั้นเลือก **กำหนดธุรกรรมใหม่** จากนั้นคุณสามารถเลือกพนักงานคนอื่นเพื่อกำหนดธุรกรรมบัตรเครดิตให้ได้ หลังจากกำหนดธุรกรรมบัตรเครดิตใหม่แล้ว ธุรกรรมสามารถถูกเลือกสำหรับรายงานค่าใช้จ่ายและชำระเงินผ่านกระบวนการปกติสำหรับการชำระเงินคืนในรายงานค่าใช้จ่าย
