---
title: กำหนดค่าการบัญชีสำหรับโครงการที่เรียกเก็บเงินได้
description: หัวข้อนี้ให้ข้อมูลเกี่ยวกับตัวเลือกทางการบัญชีสำหรับโครงการที่เรียกเก็บเงินได้
author: sigitac
manager: Annbe
ms.date: 04/05/2021
ms.topic: article
ms.service: project-operations
ms.reviewer: kfend
ms.author: sigitac
ms.openlocfilehash: 629e3fc2f9069d104d459d0b4a6fa46c37f5c6f2
ms.sourcegitcommit: 5fd529f2308edfe9322082313e6d50146df56aca
ms.translationtype: HT
ms.contentlocale: th-TH
ms.lasthandoff: 04/06/2021
ms.locfileid: "5858676"
---
# <a name="configure-accounting-for-billable-projects"></a>กำหนดค่าการบัญชีสำหรับโครงการที่เรียกเก็บเงินได้

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_

Dynamics 365 Project Operations รองรับตัวเลือกการบัญชีที่หลากหลายสำหรับโครงการที่เรียกเก็บเงินได้ ซึ่งรวมถึงธุรกรรมเวลาและวัสดุและธุรกรรมราคาคงที่

- **ธุรกรรมเวลาและวัสดุ**: ธุรกรรมเหล่านี้จะออกใบแจ้งหนี้เมื่องานดำเนินไปตามการใช้จำนวนชั่วโมง ค่าใช้จ่าย สินค้า หรือค่าธรรมเนียมในโครงการ ต้นทุนธุรกรรมเหล่านี้สามารถจับคู่กับรายได้ในแต่ละธุรกรรมและมีการออกใบแจ้งหนี้โครงการเมื่องานดำเนินไป รายได้ของโครงการสามารถเกิดขึ้นได้ในช่วงเวลาที่เกิดธุรกรรม ในระหว่างการออกใบแจ้งหนี้ จะมีการรับรู้รายได้ และหากมี รายได้ค้างรับจะถูกกลับรายการ
- **ธุรกรรมที่มีราคาคงที่**: ธุรกรรมเหล่านี้จะออกใบแจ้งหนี้ตามกำหนดเวลาการเรียกเก็บเงินที่ยึดตามสัญญาโครงการ รายได้สำหรับธุรกรรมที่มีราคาคงที่สามารถรับรู้ได้ในการออกใบแจ้งหนี้หรือการคำนวณและลงรายการบัญชีเป็นระยะตามวิธีการ **สัญญาที่เสร็จสมบูรณ์** หรือ **เปอร์เซ็นต์ที่เสร็จสมบูรณ์แล้ว**

โครงการจะถือว่าเรียกเก็บเงินได้เมื่อเกี่ยวข้องกับรายละเอียดการให้บริการตามสัญญาอย่างน้อยหนึ่งรายการ รายละเอียดการให้บริการตามสัญญาโครงการกำหนดเองว่าอนุญาตวิธีการเรียกเก็บเงินและประเภทธุรกรรมใด

ตัวอย่างเช่น Fabrikam Robotics ได้รับสัญญาโครงการกับ Adatum Corporation สำหรับการเพิ่มประสิทธิภาพอุปกรณ์ Adatum จะจ่าย $10.000 USD เป็นจำนวนคงที่เพื่อให้ครอบคลุมค่าใช้จ่ายโครงการที่เกิดขึ้น วิธีการนี้เป็นวิธีการเรียกเก็บเงินราคาคงที่ เวลาโครงการและค่าธรรมเนียมจะถูกเรียกเก็บเงินตามการใช้งาน วิธีการนี้เป็นวิธีการเรียกเก็บเงินสำหรับเวลาและวัสดุ งานทั้งหมดจะมีการติดตามภายใต้โครงการเดียวที่ชื่อว่า การเพิ่มประสิทธิภาพอุปกรณ์ของ Adatum

สมาชิกทีมโครงการส่งงานแปดชั่วโมงในโครงการเพิ่มประสิทธิภาพอุปกรณ์ของ Adatum เมื่อผู้จัดการโครงการอนุมัติในครั้งนี้ ระบบจะใช้วิธีการเรียกเก็บเงินสำหรับเวลาและวัสดุในการสร้างธุรกรรมจริง ใบแจ้งหนี้ และบัญชี ธุรกรรมนี้จะไม่รวมอยู่ในการคำนวณประมาณการรายได้ที่มีราคาคงที่

สมาชิกทีมโครงการอื่นส่งค่าใช้จ่ายในการเดินทาง $2000.00 USD สำหรับโครงการเพิ่มประสิทธิภาพอุปกรณ์ของ Adatum เมื่อผู้จัดการโครงการอนุมัติการส่งนี้ ระบบจะใช้วิธีการเรียกเก็บเงินที่มีราคาคงที่ในการสร้างธุรกรรมจริงและบัญชีสำหรับค่าใช้จ่ายของโครงการนี้ ลูกค้าจะไม่ถูกออกใบแจ้งหนี้ตามธุรกรรมนี้ แต่จะออกใบแจ้งหนี้โดยใช้หลักเป้าหมายในการเรียกเก็บเงินที่กำหนดค่าแยกต่างหาก ธุรกรรมค่าใช้จ่ายนี้พร้อมด้วยประมาณการค่าใช้จ่ายจะไม่รวมอยู่ในการคำนวณประมาณการรายได้ที่มีราคาคงที่

หลักการบัญชีสำหรับธุรกรรมโครงการจะมีการกำหนดไว้ในโปรไฟล์ต้นทุนและรายได้โครงการ สำหรับธุรกรรมทั้งหมดของโครงการ ระบบจะกำหนดโปรไฟล์ต้นทุนและรายได้โครงการที่เหมาะสมโดยใช้กฎโปรไฟล์ต้นทุนและรายได้โครงการที่กำหนดค่าไว้

## <a name="define-project-cost-and-revenue-profiles"></a>กำหนดโปรไฟล์ต้นทุนและรายได้โครงการ 

โปรไฟล์ต้นทุนและรายได้โครงการจะกำหนดกฎการบัญชีสำหรับธุรกรรมโครงการ โปรไฟล์เหล่านี้ได้รับการกำหนดค่าในการจัดการและการบัญชีโครงการ 

ทำตามขั้นตอนต่อไปนี้เพื่อสร้างโปรไฟล์ต้นทุนและรายได้โครงการใหม่ 

1. ไปที่ **การจัดการและการบัญชีโครงการ** > **ตั้งค่า** > **การลงรายการบัญชี** > **โปรไฟล์ต้นทุนและรายได้โครงการ** 
2. เลือก **ใหม่** เพื่อสร้างโปรไฟล์ต้นทุนและรายได้โครงการใหม่
3. ในฟิลด์ **ชื่อ** ป้อนชื่อและคำอธิบายสั้นๆ ของโปรไฟล์
4. ในฟิลด์ **วิธีการเรียกเก็บเงิน** ให้เลือก **เวลาและวัสดุ** หรือ **ราคาคงที่**
5. ขยายแท็บด่วน **บัญชีแยกประเภท** ฟิลด์บนแท็บนี้กำหนดหลักการบัญชีที่ใช้เมื่อลงสมุดรายวันธุรกรรมของโครงการโดยใช้สมุดรายวันการรวม Project Operations จากนั้นออกใบแจ้งหนี้ผ่านข้อเสนอใบแจ้งหนี้โครงการ
6. เลือกข้อมูลที่เหมาะสมในฟิลด์ต่อไปนี้บนแท็บด่วน **บัญชีแยกประเภท**:

    - **ลงรายการบัญชีต้นทุน - ชั่วโมง**:

       - *ไม่มีบัญชีแยกประเภท*: ต้นทุนสำหรับธุรกรรมเวลาจะไม่ถูกลงรายการบัญชีไปยังบัญชีแยกประเภทเมื่อมีการลงรายการบัญชีในสมุดรายวันการรวม Project Operations อย่างไรก็ตาม นักบัญชีสามารถลงรายการบัญชีต้นทุนโดยใช้ฟังก์ชันลงรายการบัญชีต้นทุนในภายหลังได้
       - **ยอดดุล**: ต้นทุนสำหรับธุรกรรมเวลาจะถูกเดบิตไปยังชนิดบัญชีแยกประเภท *WIP - มูลค่าต้นทุน* และให้เครดิตกับ *บัญชีการจัดสรรเงินเดือน* ในการตั้งค่าการลงรายการบัญชีบัญชีแยกประเภท นักบัญชีจะใช้ฟังก์ชันลงรายการบัญชีต้นทุนเพื่อย้ายต้นทุนนี้จากบัญชียอดดุลไปยังบัญชีกำไรขาดทุนเป็นระยะ
       - **กำไรขาดทุน**: เมื่อลงรายการบัญชีสมุดรายวันการรวม Project Operations ต้นทุนธุรกรรมเวลาจะถูกเดบิตไปยังบัญชีชนิดบัญชีแยกประเภท *ต้นทุน* และให้เครดิตกับ *บัญชีการจัดสรรเงินเดือน* ที่กำหนดไว้บนแท็บ **ต้นทุน** บนเพจ **การตั้งค่าการลงรายการบัญชีบัญชีแยกประเภท** (**การจัดการและการบัญชีโครงการ** \> **ตั้งค่า** \> **การลงรายการบัญชี** \> **การตั้งค่าการลงรายการบัญชีบัญชีแยกประเภท**) การตั้งค่านี้เป็นการตั้งค่าที่พบบ่อยที่สุดสำหรับธุรกรรมเวลาและวัสดุ
        - *ไม่ใช่บัญชีแยกประเภท*: ต้นทุนสำหรับธุรกรรมเวลาจะต้องไม่ลงรายการบัญชีไปยังบัญชีแยกประเภท

    - **ลงรายการบัญชีต้นทุน – ค่าใช้จ่าย**:

         - **ยอดดุล**: เมื่อลงรายการบัญชีสมุดรายวันการรวม Project Operations ต้นทุนธุรกรรมค่าใช้จ่ายจะถูกเดบิตไปยังบัญชีชนิดบัญชีแยกประเภท *WIP - มูลค่าต้นทุน* ตามที่กำหนดไว้บนแท็บ **ต้นทุน** บนเพจ **การตั้งค่าการลงรายการบัญชีบัญชีแยกประเภท** และเครดิตไปยังบัญชีออฟเซ็ตในบรรทัดสมุดรายวัน บัญชีออฟเซ็ตเริ่มต้นสำหรับค่าใช้จ่ายถูกกำหนดไว้ใน **การจัดการและการบัญชีโครงการ** > **ตั้งค่า** \> **การลงรายการบัญชี** \> **บัญชีออฟเซ็ตเริ่มต้นสำหรับค่าใช้จ่าย** นักบัญชีจะใช้ฟังก์ชัน **ลงรายการบัญชีต้นทุน** เพื่อย้ายต้นทุนนี้จากบัญชียอดดุลไปยังบัญชีกำไรขาดทุนเป็นระยะ
        - **กำไรขาดทุน**: เมื่อลงรายการบัญชีสมุดรายวันการรวม Project Operations ต้นทุนธุรกรรมค่าใช้จ่ายจะถูกเดบิตไปยังบัญชีชนิดบัญชีแยกประเภท *ต้นทุน* ตามที่กำหนดไว้บนแท็บ **ต้นทุน** บนเพจ **การตั้งค่าการลงรายการบัญชีบัญชีแยกประเภท** และเครดิตไปยังบัญชีออฟเซ็ตในบรรทัดสมุดรายวัน บัญชีออฟเซ็ตเริ่มต้นสำหรับค่าใช้จ่ายถูกกำหนดไว้ใน **การจัดการและการบัญชีโครงการ** \> **ตั้งค่า** \> **การลงรายการบัญชี** \> **บัญชีออฟเซ็ตเริ่มต้นสำหรับค่าใช้จ่าย**
      
    - **ลงรายการบัญชีต้นทุน – สินค้า**:

         - **ยอดดุล**: เมื่อลงรายการบัญชีสมุดรายวันการรวม Project Operations ต้นทุนธุรกรรมสินค้าจะถูกหักไปยังประเภทบัญชีแยกประเภท *WIP - มูลค่าต้นทุน - สินค้า* ตามที่กำหนดไว้ในแท็บ **ต้นทุน** ในเพจ **การตั้งค่าการลงรายการบัญชีของบัญชีแยกประเภท** และให้เครดิตดังต่อไปนี้:
    
              - สำหรับประเภทเอกสารการใช้งาน: บัญชี **ต้นทุน - สินค้า** ใน **การตั้งค่าการลงรายการบัญชีของบัญชีแยกประเภท**  
              - สำหรับประเภทเอกสารการซื้อ: **บัญชีการรวมการจัดซื้อ** ใน **พารามิเตอร์การจัดการโครงการและการบัญชี**
           นักบัญชีจะใช้ฟังก์ชัน **ลงรายการบัญชีต้นทุน** เพื่อย้ายต้นทุนนี้จากบัญชียอดดุลไปยังบัญชีกำไรขาดทุนเป็นระยะ
        - **กำไรขาดทุน**: เมื่อลงรายการบัญชีสมุดรายวันการรวม Project Operations ต้นทุนธุรกรรมสินค้าจะถูกหักไปยังประเภทบัญชีแยกประเภท *ต้นทุน* ตามที่กำหนดไว้ในแท็บ **ต้นทุน** ในเพจ **การตั้งค่าการลงรายการบัญชีของบัญชีแยกประเภท** และให้เครดิตดังต่อไปนี้:
         
             - สำหรับประเภทเอกสารการใช้งาน: บัญชี **ต้นทุน - สินค้า** ใน **การตั้งค่าการลงรายการบัญชีของบัญชีแยกประเภท**  
             - สำหรับประเภทเอกสารการซื้อ: **บัญชีการรวมการจัดซื้อ** ใน **พารามิเตอร์การจัดการโครงการและการบัญชี**
       
    - **การออกใบแจ้งหนี้ในบัญชี**:

        - **ยอดดุล**: เมื่อลงรายการบัญชีข้อเสนอใบแจ้งหนี้โครงการ ธุรกรรมในบัญชี (หลักเป้าหมายในการเรียกเก็บเงิน) จะเครดิตเข้าบัญชีชนิดบัญชีแยกประเภท *WIP ที่ออกใบแจ้งหนี้ - ในบัญชี* ตามที่กำหนดไว้บนแท็บ **รายได้** บนเพจ **การตั้งค่าการลงรายการบัญชีบัญชีแยกประเภท** และเดบิตไปยังบัญชียอดดุลของลูกค้า
         - **กำไรขาดทุน**: เมื่อลงรายการบัญชีข้อเสนอใบแจ้งหนี้โครงการ ธุรกรรมในบัญชี (หลักเป้าหมายในการเรียกเก็บเงิน) จะเครดิตเข้าบัญชีชนิดบัญชีแยกประเภท *รายได้ที่ออกใบแจ้งหนี้ - ในบัญชี* ตามที่กำหนดไว้บนแท็บ **รายได้** บนเพจ **การตั้งค่าการลงรายการบัญชีบัญชีแยกประเภท** และเดบิตไปยังบัญชียอดดุลของลูกค้า บัญชียอดดุลของลูกค้ากำหนดไว้ใน **บัญชีลูกหนี้** \> **ตั้งค่า** \> **โปรไฟล์การลงรายการบัญชีของลูกค้า**

   เมื่อคุณกำหนดโปรไฟล์การลงรายการบัญชีสำหรับวิธีการเรียกเก็บเงินสำหรับเวลาและวัสดุ คุณมีตัวเลือกในการรับรายได้ต่อประเภทธุรกรรม (ชั่วโมง ค่าใช้จ่าย สินค้า และค่าธรรมเนียม) ถ้าตัวเลือก **รายได้ค้างรับ** เป็น **ใช่** ธุรกรรมการขายที่ไม่ได้เรียกเก็บเงินในสมุดรายวันการรวม Project Operations จะถูกบันทึกไปยังบัญชีแยกประเภททั่วไป มูลค่าการขายจะเดบิตไปที่ **WIP - บัญชีมูลค่าการขาย** และให้เครดิตไปยังบัญชี **รายได้ค้างรับ - มูลค่าการขาย** ที่ตั้งค่าไว้ในเพจ **การตั้งค่าการลงรายการบัญชีบัญชีแยกประเภท** บนแท็บ **รายได้** 
  
  > [!NOTE]
  > หรือ **รายได้ค้างรับ** สามารถใช้ได้เฉพาะเมื่อชนิดธุรกรรม **ต้นทุน** ที่เกี่ยวข้องมีการลงรายการบัญชีไปยังบัญชีกำไรขาดทุน
    
7. ขยายแท็บด่วน **ประมาณการ** ฟิลด์บนแท็บนี้กำหนดการตั้งค่าการคำนวณสำหรับการประมาณรายได้ที่มีราคาคงที่ ฟิลด์บนแท็บนี้ใช้กับโปรไฟล์ต้นทุนและรายได้โครงการที่มีวิธีการเรียกเก็บเงินเป็น **ราคาคงที่** เท่านั้น
8. เลือกข้อมูลที่เหมาะสมในฟิลด์ต่อไปนี้บนแท็บด่วน **ประมาณการ**:

    - **หลักการที่ใช้ในการคำนวณการเสร็จสมบูรณ์ของโครงการ**:

        - **สัญญาที่เสร็จสมบูรณ์แล้ว**: การจับคู่ต้นทุนและการรับรู้รายได้จะไม่เกิดขึ้นจนกว่าจะสิ้นสุดโครงการ ต้นทุนจะแสดงเป็น WIP ในยอดดุลจนกว่าโครงการจะเสร็จสมบูรณ์
        - **เปอร์เซ็นต์ที่เสร็จสมบูรณ์แล้ว**: รายได้ค้างรับจะคำนวณและลงรายการบัญชีไปยังบัญชีแยกประเภททุกงวดตามเปอร์เซ็นต์การเสร็จสมบูรณ์ของโครงการ มีหลายวิธีในการคำนวณเปอร์เซ็นต์การเสร็จสมบูรณ์ วิธีการเหล่านี้สามารถทำได้โดยอัตโนมัติตามการกำหนดค่าหรือแบบด้วยตนเอง
        - **ไม่มี WIP**: การตั้งค่านี้ใช้สำหรับโครงการที่มีราคาคงที่ซึ่งมีช่วงเวลาสั้นๆ และเมื่อใบแจ้งหนี้และค่าใช้จ่ายเกิดขึ้นในช่วงเวลาเดียวกัน ในกรณีนี้ ค่าของฟิลด์ **การออกใบแจ้งหนี้ในบัญชี** บนแท็บด่วน **บัญชีแยกประเภท** มีการตั้งค่าโดยอัตโนมัติเป็น **กำไรขาดทุน** เพื่อให้แน่ใจว่ามีการรับรู้รายได้เมื่อออกใบแจ้งหนี้ กระบวนการประมาณการรายได้จะไม่ถูกใช้สำหรับโปรไฟล์ต้นทุนและรายได้โครงการนี้

    - **หลักการจับคู่**: ฟิลด์นี้กำหนดว่ามูลค่าการขายที่คำนวณได้ (รายได้ค้างรับ) จะลงรายการบัญชีไปยังบัญชีแยกประเภทอย่างไร

        - เมื่อใช้หลักการ **มูลค่าการขาย** ระบบจะคำนวณมูลค่าการขายโดยการจับคู่ต้นทุนและรายได้ จากนั้นจึงลงรายการบัญชีเป็นจำนวนเดียว
        - การใช้หลักการ **การผลิตและกำไร** ระบบจะแบ่งมูลค่าการขายออกเป็นต้นทุนที่รับรู้และกำไรที่ได้จากการคำนวณ ข้อมูลเหล่านี้จะได้รับการลงรายการบัญชีแยกกัน

    - **แม่แบบต้นทุน**: อนุญาตให้จัดกลุ่มธุรกรรมโครงการตามชนิดธุรกรรมและประเภทโครงการ และกำหนดกฎการคำนวณเปอร์เซ็นต์การเสร็จสมบูรณ์สำหรับกลุ่มเหล่านี้
    - **รหัสงวด**: กำหนดความถี่ในการคำนวณประกมาณการรายได้สำหรับโปรไฟล์ต้นทุนและรายได้โครงการที่กำหนด
    - **ประเภทสำหรับประมาณการ**: ใช้สำหรับมูลค่าการขาย (รายได้ค้างรับ) ที่ลงรายการบัญชีไปยังธุรกรรมโครงการ ขั้นแรก กำหนดค่าประเภทโครงการเฉพาะสำหรับชนิดธุรกรรม **ค่าธรรมเนียม** แล้วตั้งค่าสถานะ **ประมาณการ** สำหรับประเภทโครงการนี้ ถัดไป ขึ้นอยู่กับหลักการจับคู่ที่เลือก ให้เลือกประเภทโครงการนี้ในค่า **การขาย** หรือฟิลด์ **กำไร** ในโปรไฟล์ต้นทุนและรายได้โครงการ

### <a name="sample-configurations-for-project-cost-and-revenue-profiles"></a>ตัวอย่างการกำหนดค่าสำหรับโปรไฟล์ต้นทุนและรายได้โครงการ

เวลาและวัสดุ – ไม่มี WIP

![โปรไฟล์ต้นทุนและรายได้: เวลาและวัสดุ - ไม่มี WIP](media/time-material-no-wip.png)

เวลาและวัสดุ – WIP (รายได้)

![โปรไฟล์ต้นทุนและรายได้: เวลาและวัสดุ - WIP](media/time-material-with-wip.png)

ราคาคงที่ – ไม่มี WIP

![โปรไฟล์ต้นทุนและรายได้: ราคาคงที่ - ไม่มี WIP](media/fixed-price-no-wip.png)

ราคาคงที่ - สัญญาที่เสร็จสมบูรณ์แล้ว

![โปรไฟล์ต้นทุนและรายได้: ราคาคงที่ - สัญญาที่เสร็จสมบูรณ์แล้ว](media/fixed-price-completed-contract.png)

ราคาคงที่ - เปอร์เซ็นต์การเสร็จสมบูรณ์

![โปรไฟล์ต้นทุนและรายได้: ราคาคงที่ - เปอร์เซ็นต์การเสร็จสมบูรณ์](media/fixed-price-completed-percentage.png)


## <a name="accounting-event-examples-for-sample-project-cost-and-revenue-profiles"></a>ตัวอย่างเหตุการณ์ทางการบัญชีสำหรับโปรไฟล์ต้นทุนและรายได้โครงการตัวอย่าง

| เหตุการณ์ทางการบัญชี                  | เวลาและวัสดุ - ไม่มี WIP                       | เวลาและวัสดุ - WIP                                                                                           | ราคาคงที่ – ไม่มี WIP                                            | ราคาคงที่ - สัญญาที่เสร็จสมบูรณ์แล้ว                                                                            | ราคาคงที่ - เปอร์เซ็นต์ที่เสร็จสมบูรณ์แล้ว                             |
|-----------------------------------|--------------------------------------------------|-------------------------------------------------------------------------------------------------------------------|-----------------------------------------------------------------|-------------------------------------------------------------------------------------------------------------|----------------------------------------------------------------|
| ลงสมุดรายวันธุรกรรมเวลา    | เดบิต - ต้นทุน <br>เครดิต - การจัดสรรเงินเดือน          | เดบิต - ต้นทุน <br>เครดิต - การจัดสรรเงินเดือน <br>เดบิต – มูลค่าการขาย WIP <br>เครดิต - มูลค่าการขายของรายได้ค้างรับ                | เดบิต - ต้นทุน <br>เครดิต - การจัดสรรเงินเดือน                         | เดบิต - ต้นทุน <br>เครดิต - การจัดสรรเงินเดือน                                                                    | เดบิต - ต้นทุน <br>เครดิต - การจัดสรรเงินเดือน                       |
| การลงสมุดรายวันธุรกรรมค่าใช้จ่าย | เดบิต - ต้นทุน <br>เครดิต - บัญชีออฟเซ็ตสำหรับค่าใช้จ่าย | เดบิต - ต้นทุน <br>เครดิต - บัญชีออฟเซ็ตสำหรับค่าใช้จ่าย <br>เดบิต – มูลค่าการขาย WIP <br>เครดิต - มูลค่าการขายของรายได้ค้างรับ      | เดบิต - ต้นทุน <br>เครดิต - บัญชีออฟเซ็ตสำหรับค่าใช้จ่าย                 | เดบิต - ต้นทุน<br> เครดิต - บัญชีออฟเซ็ตสำหรับค่าใช้จ่าย                                                            | เดบิต - ต้นทุน <br>เครดิต - บัญชีออฟเซ็ตสำหรับค่าใช้จ่าย               |
| ลูกค้าที่มีการออกใบแจ้งหนี้                | เดบิต - ยอดดุลของลูกค้า <br>เครดิต - รายได้ที่ออกใบแจ้งหนี้ | เดบิต - ยอดดุลของลูกค้า <br>เครดิต - รายได้ที่ออกใบแจ้งหนี้ <br>เครดิต - เดบิตมูลค่าการขาย WIP - มูลค่าการขายรายได้ค้างรับ | เดบิต - ยอดดุลของลูกค้า <br>เครดิต - รายได้ที่ออกใบแจ้งหนี้ - ในบัญชี | เดบิต - ยอดดุลของลูกค้า <br>เครดิต – WIP – รายได้ที่ออกใบแจ้งหนี้ในบัญชี                                                  | เดบิต - ยอดดุลของลูกค้า <br>เครดิต – WIP – รายได้ที่ออกใบแจ้งหนี้ในบัญชี    |
| ลงรายการบัญชีประมาณการรายได้             | ไม่สามารถใช้งานได้                                   | ไม่สามารถใช้งานได้                                                                                                    | ไม่สามารถใช้งานได้                                                  | เดบิต - มูลค่าต้นทุน WIP <br>เครดิต – ต้นทุน                                                                         | เดบิต - WIP - มูลค่าการขาย <br>เครดิต – มูลค่าการขายของรายได้ค้างรับ |
| ตัดออก                         | ไม่สามารถใช้งานได้                                   | ไม่สามารถใช้งานได้                                                                                                    | ไม่สามารถใช้งานได้                                                  | เครดิต - มูลค่าต้นทุน WIP <br>เดบิต - ต้นทุน <br>เครดิต – รายได้ค้างรับ - มูลค่าการขาย <br>เดบิต – WIP รายได้ที่ออกใบแจ้งหนี้ในบัญชี | เดบิต – WIP – รายได้ที่ออกใบแจ้งหนี้ในบัญชี <br>เครดิต – WIP มูลค่าการขาย     |

## <a name="configure-project-cost-and-revenue-profile-rules"></a>กำหนดค่ากฎของโปรไฟล์ต้นทุนและรายได้โครงการ

กฎของโปรไฟล์ต้นทุนและรายได้โครงการกำหนดโปรไฟล์ต้นทุนและรายได้โครงการที่ต้องใช้เมื่อประมวลผลธุรกรรมโครงการที่เรียกเก็บเงินได้ กำหนดกฎโดยไปที่ **การจัดการและการบัญชีโครงการ** \> **ตั้งค่า** \> **การลงรายการบัญชี** \> **กฎของโปรไฟล์ต้นทุนและรายได้โครงการ**

กฎสามารถกำหนดได้ตามสัญญาโครงการ กลุ่มโครงการ หรือตามโครงการเฉพาะ ระบบจะเลือกกฎที่มีความละเอียดสูงสุดก่อนเสมอ


[!INCLUDE[footer-include](../includes/footer-banner.md)]
