---
title: การปรับปรุงโครงการ
description: บทความนี้ให้ข้อมูลเกี่ยวกับการปรับปรุงโครงการ
author: ryansandness
ms.date: 11/09/2022
ms.topic: article
ms.reviewer: johnmichalak
ms.author: ryansandness
ms.openlocfilehash: 52a262adce2bb624bc088e50858e25824f845e5c
ms.sourcegitcommit: bb03ac64e01112c93bb24035a51653a0a88cd5fc
ms.translationtype: HT
ms.contentlocale: th-TH
ms.lasthandoff: 11/18/2022
ms.locfileid: "9788311"
---
# <a name="project-adjustments"></a>การปรับปรุงโครงการ

_**นำไปใช้กับ:** Project Operations สำหรับสถานการณ์เก็บในคลัง/ตามการผลิต_

## <a name="adjustments-overview"></a>ภาพรวมการปรับปรุง

คุณสามารถกำหนดค่า Microsoft Dynamics 365 Project Operations เพื่อให้ผู้ใช้สามารถเปลี่ยนแปลงธุรกรรมที่ลงรายการบัญชีได้ คุณสามารถปรับปรุงธุรกรรมโครงการทีละรายการหรือเลือกหลายธุรกรรมในครั้งเดียวในรายการของธุรกรรมโครงการทั้งหมด การปรับปรุงโครงการจะใช้ ตัวอย่างเช่น เพื่ออัปเดตสถานะการเรียกเก็บเงินจำนวนมาก คำนวณต้นทุนใหม่หลังจากการเปลี่ยนแปลงการกำหนดค่า หรืออัปเดตแหล่งเงินทุน

ผู้ใช้สามารถเข้าถึงฟังก์ชันการปรับปรุงโครงการได้หลายวิธี:

- โดยใช้หน้า **ปรับปรุงธุรกรรม** ที่สามารถเข้าถึงจาก **การจัดการโครงการและการบัญชี** \> **การตั้งค่า**
- โดยใช้ปุ่ม **การปรับปรุง** ในหน้า **ธุรกรรมโครงการที่ลงรายการบัญชีแล้ว** ที่สามารถเข้าถึงได้จาก **การจัดการโครงการและการบัญชี** \> **ธุรกรรม**
- โดยใช้ปุ่ม **การปรับปรุง** บนหน้า **ธุรกรรมโครงการที่ลงรายการบัญชีแล้ว** ในบริบทของโครงการ หน้านี้สามารถเข้าถึงได้จาก **การจัดการโครงการและการบัญชี** \> **โครงการทั้งหมด**

เพื่อให้สามารถทำการปรับปรุงได้ คุณต้องเปิดใช้สถานะธุรกรรมอย่างน้อยหนึ่งรายการจาก **การจัดการโครงการและการบัญชี** \> **พารามิเตอร์การจัดการโครงการและการบัญชี** บนแท็บ **ท่วไป** ภายใต้ส่วน **อนุญาตให้มีการปรับปรุงสถานะธุรกรรม** ตัวอย่างของสถานะธุรกรรม ได้แก่ ธุรกรรมที่ลงรายการบัญชีแล้ว ธุรกรรมที่ออกใบแจ้งหนี้แล้ว หรือธุรกรรมที่ตัดออก สถานะธุรกรรมใดๆ ที่ตั้งค่าเป็น **ไม่ใช่** จะมีธุรกรรมในสถานะนั้น ซึ่งจะไม่ปรากฏในกระบวนการปรับปรุงเนื่องจากเลือกได้สำหรับการปรับปรุง

ตัวเลือกการกำหนดค่าที่ชื่อ **สร้างธุรกรรมการปรับปรุงเสมอ** ขณะนี้พร้อมใช้งานในพารามิเตอร์การจัดการโครงการและการบัญชี คุณสามารถปิดใช้งานตัวเลือกนี้เพื่ออัปเดตธุรกรรมเดิมแทนการสร้างธุรกรรมใหม่ระหว่างการปรับปรุงในชุดย่อยของสถานการณ์ โดยมีการประกาศว่าพารามิเตอร์นี้จะเลิกใช้งานภายในวันที่ 1 มีนาคม 2023 หลังจากวันที่ 1 มีนาคม 2023 ระบบจะทำงานเหมือนเปิดใช้ตัวเลือกเสมอ

## <a name="adjustments-process-flow"></a>โฟลว์กระบวนการปรับปรุง

ขั้นตอนต่อไปนี้แสดงโฟลว์ทั่วไปสำหรับการประมวลผลการปรับปรุง

1. เปิดหน้า **การปรับปรุงโครงการ**
2. เลือก **เลือก** เพื่อค้นหาธุรกรรมที่ตรงตามเกณฑ์ที่คาดไว้สำหรับการปรับปรุง
3. ในรายการของธุรกรรม เลือกธุรกรรมทั้งหมดหรือชุดย่อยของธุรกรรมสำหรับการปรับปรุง
4. เลือก **ปรับปรุง** และแก้ไขแอตทริบิวต์ในรายการ อีกทางหนึ่ง หากระบุค่าด้วยตนเองระหว่างรายการธุรกรรม คุณสามารถเลือกป้อนค่าเริ่มต้นของระบบได้
5. รายการธุรกรรมจะถูกส่งกลั และเครื่องหมายถูกจะปรากฏในคอลัมน์ **รอการปรับปรุง** เพื่อระบุตำแหน่งที่มีการเปลี่ยนแปลง การปรับปรุงใดๆ ที่มีการเปลี่ยนแปลงที่รอดำเนินการจะแสดงในครึ่งล่างของหน้า คุณสามารถทำการเปลี่ยนแปลงโดยละเอียดเพิ่มเติมนอกเหนือจากที่แสดงในหน้าก่อนหน้าได้จากที่นั่น
6. เลือก **ลงรายการบัญชี** เพื่อลงรายการบัญชีธุรกรรมที่มีการปรับปรุง

ขึ้นอยู่กับการกำหนดค่า โดยปกติแล้วธุรกรรมใหม่จะถูกสร้างขึ้นสำหรับการปรับปรุง

- ฟิลด์ **สถานะใบแจ้งหนี้** ของธุรกรรมเดิมถูกตั้งค่าเป็น **ปรับปรุงแล้ว**
- ธุรกรรมการกลับรายการถูกสร้างขึ้นเพื่อย้อนกลับธุรกรรมเดิม และฟิลด์ **สถานะ** จะตั้งค่าเป็น **ปรับปรุงแล้ว**
- มีการสร้างธุรกรรมใหม่ที่มีการเปลี่ยนแปลงที่เกิดขึ้นระหว่างกระบวนการปรับปรุง

### <a name="selecting-multiple-posted-project-transactions-at-a-time-for-adjustments-and-credit-notes"></a>การเลือกธุรกรรมโครงการที่ลงรายการบัญชีหลายรายการสำหรับการปรับปรุงและใบลดหนี้

คุณลักษณะใหม่ที่เปิดตัวในรุ่น 10.0.30 ช่วยให้สามารถเลือกธุรกรรมหลายรายการสำหรับการปรับปรุงในแต่ละครั้งได้จากหน้า **ธุรกรรมโครงการที่ลงรายการบัญชีแล้ว**

ก่อนที่คุณจะสามารถใช้คุณลักษณะนี้ได้ ต้องเปิดใช้งานในระบบของคุณ ผู้ดูแลระบบสามารถใช้พื้นที่ทำงาน **การจัดการคุณลักษณะ** เพื่อตรวจสอบสถานะของคุณลักษณะ และเปิดใช้งานหากจำเป็น ในพื้นที่ทำงาน **การจัดการคุณลักษณะ** ให้ค้นหาและเลือก **ธุรกรรมโครงการที่ลงรายการบัญชีหลายรายการสำหรับการปรับปรุงและใบลดหนี้** จากนั้นเลือก **เปิดใช้งานทันที**

คุณลักษณะนี้จะเปิดใช้งานฟังก์ชันหลักต่อไปนี้:

- โดยสามารถเข้าถึงได้จากหน้าธุรกรรมที่ลงรายการบัญชีแล้วภายในโครงการโดยใช้ปุ่ม **การปรับปรุง** ที่มีอยู่
- ซึ่งจะเปิดใช้งานการควบคุมการเลือกหลายแถวในหน้า **ธุรกรรมโครงการที่ลงรายการบัญชีแล้ว** คุณสามารถใช้ตัวกรองกับหน้ารายการและเลือกเรกคอร์ดของคุณก่อนที่จะเริ่มการปรับปรุง
- ซึ่งจะปิดใช้งานปุ่ม **การปรับปรุง** หากไม่สามารถปรับปรุงธุรกรรมรายการเดียวใดๆ ได้ หรือหากคุณเลือกรวมใบลดหนี้และสมุดรายวันเข้าด้วยกันแทนที่จะแยกทีละรายการ
- เนื่องจากการเพิ่มการควบคุมการเลือกหลายแถว ลิงก์ **ต้นทุนที่ยืนยันแล้ว** ใน Ribbon จะไม่ปิดใช้งานอีกต่อไปหากเลือกหลายแถว
- ระบบจะเพิ่มข้อความเตือนต่อไปนี้: "คุณได้เลือกเรียกคอร์ดมากกว่า (จำนวนที่เลือก) รายการสำหรับการปรับปรุง การดำเนินการนี้ต่ออาจใช้เวลาสักครู่ คุณแน่ใจหรือไม่ว่าต้องการดำเนินการนี้ต่อ

คุณลักษณะนี้ยังเอาขั้นตอนที่ 2 ออกจากโฟลว์กระบวนการที่อธิบายไว้ก่อนหน้านี้ในบทความนี้ ดังนั้น ธุรกรรมใดๆ ที่เลือกไว้ก่อนที่จะเปิดหน้า **ปรับปรุงธุรกรรม** จะถูกรวมไว้ในรายการธุรกรรมสำหรับการปรับปรุง คุณไม่จำเป็นต้องใช้ปุ่ม **เลือก** เพื่อค้นหา

> [!NOTE] 
> แม้ว่าคุณลักษณะนี้จะปิดใช้งาน คุณยังคงสามารถเลือกเรกคอร์ดหลายรายการเพื่อปรับปรุงได้ อย่างไรก็ตาม มีเพียงเรกคอร์ดเดียวเท่านั้นที่จะ *ยังคงถูกเลือกอยู่* และกล่องโต้ตอบ **เลือกธุรกรรม** จะปรากฏขึ้นทันทีหลังจากที่คุณเลือกเปิดการปรับปรุง

## <a name="adjustment-transaction-statuses-that-can-be-enabled-or-disabled-for-adjustments"></a>สถานะธุรกรรมที่มีการปรับปรุงที่สามารถเปิดหรือปิดใช้งานสำหรับการปรับปรุง

สถานะต่อไปนี้สามารถเปิดใช้งานหรือปิดใช้งานได้ในแท็บ **ทั่วไป** ของหน้า **พารามิเตอร์การจัดการโครงการและการบัญชี**:

- ลงรายการบัญชีแล้ว
- ข้อเสนอใบแจ้งหนี้
- ออกใบแจ้งหนี้แล้ว
- ที่ประเมิน
- ตัดออก
- ยอดดุลต้นงวด (ชั่วโมง)

## <a name="adjustment-parameters"></a>พารามิเตอร์การปรับปรุง

พารามิเตอร์เหล่านี้แสดงอยู่ในหน้า **พารามิเตอร์การจัดการโครงการและการบัญชี** บนแท็บ **ทั่วไป** ภายใต้กลุ่ม **การปรับปรุง** และจะแก้ไขลักษณะการทำงานสำหรับวิธีการประมวลผลการปรับปรุง 

| ชื่อพารามิเตอร์ | รายละเอียด |
|----------------|-------------
| สร้างธุรกรรมที่มีการปรับปรุงเสมอ | หากเปิดใช้งานพารามิเตอร์นี้ กระบวนการปรับปรุงจะสร้างธุรกรรมการย้อนกลับใหม่และธุรกรรมที่ปรับปรุงใหม่เสมอ เมื่อมีผลกระทบทางการเงินหรือการรายงาน หากพารามิเตอร์ถูกปิดใช้งาน กระบวนการปรับปรุงจะอัปเดตธุรกรรมเดิมแทนการสร้างการกลับรายการและธุรกรรมใหม่สำหรับสถานการณ์ เช่น การอัปเดตข้อความธุรกรรม |
| ฟิลด์ปรับปรุงอัตโนมัติ | หากเปิดใช้งานพารามิเตอร์นี้ ระบบจะคำนวณราคาต้นทุนและราคาขายใหม่ |
| ใช้วันที่ปรับปรุงเป็นโครงการใหม่ | พารามิเตอร์นี้ใช้เพื่อย้ายธุรกรรมไปสู่รอบระยะเวลาบัญชีในอนาคตก่อนที่ระบบจะรองรับฟังก์ชันนี้ เราไม่แนะนำให้คุณใช้ เนื่องจากเป็นการเปลี่ยนแปลงวันทำการของธุรกรรมและจะเลิกใช้งานในอนาคต |
| อนุญาตกิจกรรมที่ปิด | โดยปกติแล้ว จะไม่สามารถสร้างธุรกรรมสำหรับกิจกรรมที่ปิดได้ หากเปิดใช้งานพารามิเตอร์นี้ ลักษณะการทำงานนั้นจะถูกแทนที่ ดังนั้นจึงสามารถสร้างการปรับปรุงสำหรับกิจกรรมที่ปิดได้ |
