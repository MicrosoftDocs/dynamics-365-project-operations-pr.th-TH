---
title: กำหนดค่าประเภทโครงการ
description: หัวข้อนี้แสดงข้อมูลเกี่ยวกับการตั้งค่าประเภทต่างๆ ของโครงการ
author: sigitac
ms.date: 10/01/2020
ms.topic: article
ms.reviewer: johnmichalak
ms.author: sigitac
ms.openlocfilehash: 94b66feef4164f3cd52d5fe917071647f731b047
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: th-TH
ms.lasthandoff: 04/14/2022
ms.locfileid: "8591565"
---
# <a name="configure-project-categories"></a>กำหนดค่าประเภทโครงการ

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง_

Project Operations นำเสนอความสามารถที่ยอดเยี่ยมสำหรับการจัดประเภทรายได้และค่าใช้จ่ายในโครงการ ประเภทให้ความสามารถในการรายงานและวิเคราะห์ธุรกรรมโครงการและส่งเสริมการลงรายการบัญชีไปยังบัญชีแยกประเภททั่วไป

แผนภาพต่อไปนี้แสดงให้เห็นถึงความสัมพันธ์ระหว่างประเภทธุรกรรม ประเภทที่ใช้ร่วมกัน และประเภทของโครงการ 

ประเภทธุรกรรมเป็นการจัดกลุ่มเบื้องต้นสำหรับธุรกรรมโครงการ ภายในการจัดกลุ่มนั้น มีชุดของประเภทที่ใช้ร่วมกันซึ่งสามารถใช้ร่วมกันระหว่างแอปพลิเคชันและโมดูลต่างๆ ประเภทของโครงการเป็นระดับที่ละเอียดที่สุดของประเภทเพื่อให้ข้อมูลที่เฉพาะเจาะจงมากขึ้น ประเภทของโครงการมีเฉพาะสำหรับนิติบุคคล โมดูล และแอปพลิเคชันเท่านั้น

![ความสัมพันธ์ระหว่างประเภทธุรกรรม ประเภทที่ใช้ร่วมกัน และประเภทของโครงการ](media/project-categories.png)

## <a name="transaction-categories"></a>ประเภทธุรกรรม

ประเภทธุรกรรมแสดงถึงการจัดกลุ่มเบื้องต้นสำหรับธุรกรรมโครงการและไม่ใช่ประเภทเฉพาะบริษัทหรือเฉพาะชนิดธุรกรรม ตัวอย่างเช่น Contoso Robotics ใช้ประเภทธุรกรรมการออกแบบ การเดินทาง การติดตั้ง และบริการเพื่อจัดกลุ่มธุรกรรมโครงการ

ประเภทธุรกรรมมีการกำหนดไว้ในโมดูล Project Operations 
1. ไปที่ **การตั้งค่า** \> **ประเภทธุรกรรม** เพื่อเปิดฟอร์ม 
2. สร้างประเภทธุรกรรมใหม่โดยการเลือก **ใหม่** หรือโดยการเลือก **นำเข้าจาก Excel**

## <a name="shared-categories"></a>ประเภทที่ใช้ร่วมกัน

Dynamics 365 ใช้แนวคิดประเภทที่ใช้ร่วมกันเพื่อจัดประเภทค่าใช้จ่ายในแอปพลิเคชันต่างๆ เช่น Dynamics 365 Finance, Dynamics 365 Supply Chain และ Dynamics 365 Project Operations สำหรับประเภทธุรกรรมแต่ละรายการที่สร้างขึ้น Project Operations จะสร้างประเภทที่ใช้ร่วมกันที่เกี่ยวข้องสี่ประเภทโดยอัตโนมัติ ได้แก่ ชั่วโมง ค่าใช้จ่าย ค่าธรรมเนียม และสินค้า คุณสามารถตรวจสอบและปรับปรุงประเภทที่ใช้ร่วมกันได้โดยไปที่ **การจัดการและการบัญชีโครงการ** \> **ตั้งค่า** \> **ประเภท** \> **ประเภทที่ใช้ร่วมกัน**

## <a name="project-categories"></a>ประเภทโครงการ

ประเภทของโครงการแสดงถึงการกำหนดค่าประเภทในระดับที่ละเอียดที่สุด และต้องกำหนดค่าแยกกัน และสำหรับแต่ละบริษัทโดยนักบัญชีของโครงการ

1. ไปที่ **การจัดการและการบัญชีโครงการ** \> **ตั้งค่า** \> **ประเภท** \> **ประเภทของโครงการ**
2. เลือก **สร้าง**
3. เลือก **รหัสประเภท** ของประเภทที่ใช้ร่วมกันที่คุณสร้างไว้ในส่วนก่อนหน้า Project Operations อนุญาตให้ใช้เฉพาะประเภทที่ใช้ร่วมกันที่เชื่อมโยงกับประเภทธุรกรรมเท่านั้น
4. เลือกกลุ่มประเภท

## <a name="category-groups"></a>กลุ่มประเภท

กลุ่มประเภทใช้เพื่อใช้คุณสมบัติร่วมกัน โดยส่วนใหญ่จะเป็นโปรไฟล์การลงรายการบัญชีระหว่างประเภทของโครงการที่เกี่ยวข้อง โดยต้องมีกลุ่มประเภทอย่างน้อยหนึ่งกลุ่มสำหรับแต่ละชนิดธุรกรรมและแต่ละประเภทโครงการกำหนดให้กลุ่ม

ข้อกำหนดเฉพาะการลงรายการบัญชีใน Project Operations มีการกำหนดโดยกฎต้นทุนโครงการและโปรไฟล์รายได้ ประเภทของโครงการ และกลุ่มประเภท คุณสามารถตั้งค่ากลุ่มประเภทได้โดยไปที่ **การจัดการและการบัญชีโครงการ** \> **ตั้งค่า** \> **ประเภท** \> **กลุ่มประเภท**


[!INCLUDE[footer-include](../includes/footer-banner.md)]