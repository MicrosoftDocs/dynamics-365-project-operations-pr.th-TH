---
title: ข้อกำหนดสินค้าสำหรับสัญญาโครงการที่มีแหล่งเงินทุนหลายแหล่ง
description: บทความนี้ให้ข้อมูลเกี่ยวกับวิธีการกำหนดค่าและใช้ข้อกำหนดสินค้าที่มีแหล่งเงินทุนหลายแหล่ง
author: sigitac
ms.date: 05/04/2022
ms.topic: article
ms.reviewer: johnmichalak
ms.author: sigitac
ms.openlocfilehash: 079856e7cf2ffa9b80ab31ebad1c1b5dbe36a4ad
ms.sourcegitcommit: a798fed5c59e3fefa62cdfa42c852d529b33fd35
ms.translationtype: HT
ms.contentlocale: th-TH
ms.lasthandoff: 06/18/2022
ms.locfileid: "9028511"
---
# <a name="item-requirements-for-project-contracts-with-multiple-funding-sources"></a>ข้อกำหนดสินค้าสำหรับสัญญาโครงการที่มีแหล่งเงินทุนหลายแหล่ง

_**นำไปใช้กับ:** Project Operations สำหรับสถานการณ์เก็บในคลัง/ตามการผลิต_

ข้อตกลงตามสัญญาบางประการสำหรับการส่งมอบตามโครงการอาจต้องใช้แหล่งเงินทุนหลายแหล่ง บทความนี้อธิบายวิธีเลือกและกำหนดค่าแหล่งเงินทุนที่ต้องการเมื่อต้องใช้แหล่งที่มาหลายแหล่งสำหรับโครงการหรือสัญญาโครงการ

## <a name="terminology"></a>คำศัพท์เฉพาะทาง

- **แหล่งเงินทุน** – เอนทิตีที่ให้เงินสนับสนุนงานตามสัญญาโครงการ เอนทิตีนี้สามารถเป็นองค์กรภายในหรือบัญชีใบแจ้งหนี้ภายนอก (ลูกค้าหรือเงินช่วยเหลือ)
- **ลูกค้าโครงการ** – เอนทิตีที่งานโครงการถูกส่งมอบ
- **บัญชีใบแจ้งหนี้** – เอนทิตีภายนอกที่จ่ายเงินสำหรับงานโครงการ

## <a name="example"></a>ตัวอย่างเช่น

Contoso ชนะสัญญาการต่ออายุอุปกรณ์กับลูกค้าสองราย: Adatum US และ Adatum Corporate สัญญารวมถึงบริการฮาร์ดแวร์และการติดตั้งที่จะส่งมอบให้กับ Adatum US (ลูกค้าโครงการ) ฮาร์ดแวร์จะได้รับการสนับสนุนทางการเงินจาก Adatum Corporate (บัญชีใบแจ้งหนี้ 1) และงานติดตั้งจะได้รับการสนับสนุนด้านการเงินจาก Adatum US (บัญชีใบแจ้งหนี้ 2)

## <a name="set-up-invoice-account-defaulting-rules-for-item-requirements"></a>ตั้งค่ากฎการกำหนดค่าเริ่มต้นบัญชีใบแจ้งหนี้สำหรับข้อกำหนดของสินค้า

### <a name="prerequisites"></a>ข้อกำหนดเบื้องต้น

- Microsoft Dynamics 365 Finance **เวอร์ชัน 10.0.27 หรือใหม่กว่า** ต้องใช้ข้อกำหนดของสินค้าที่มีบัญชีใบแจ้งหนี้หลายบัญชี
- ผู้ดูแลระบบของคุณต้องเปิดใช้งานคุณลักษณะ **อนุญาตข้อกำหนดของสินค้าที่มีแหล่งเงินทุนหลายแหล่งสำหรับสถานการณ์เก็บในคลัง/ตามการผลิตของ Project Operations** ในพื้นที่ทำงาน **การจัดการคุณลักษณะ**

### <a name="set-up-the-invoice-account-defaulting-rules"></a>ตั้งค่ากฎการกำหนดค่าเริ่มต้นบัญชีใบแจ้งหนี้

ในการตั้งค่ากฎการกำหนดค่าเริ่มต้นบัญชีใบแจ้งหนี้ ให้ทำตามขั้นตอนเหล่านี้

1. ไปที่ **การจัดการโครงการและการบัญ** \> **การตั้งค่า** \> **พารามิเตอร์การจัดการโครงการและการบัญชี**
1. บนแท็บ **ทั่วไป** ในส่วน **ใบสั่งขายและข้อกำหนดของสินค้า** ตั้งค่าตัวเลือก **อนุญาตโครงการที่มีแหล่งเงินทุนหลายแหล่ง** เป็น **ใช่**
1. ในฟิลด์ **ลูกค้าเริ่มต้น** ระบุตำแหน่งที่ลูกค้าส่งมอบโครงการตามข้อกำหนดของสินค้าโดยค่าเริ่มต้น:

    - **จากแหล่งเงินทุน** – ลูกค้าในการส่งมอบโครงการเริ่มต้นมาจากแหล่งเงินทุน หากแหล่งเงินทุนหลายแหล่งเชื่อมโยงกับสัญญาโครงการ แหล่งเงินทุนแหล่งแรกในรายการจะถูกใช้
    - **จากโครงการ** – ลูกค้าในการส่งมอบโครงการเริ่มต้นมาจากลูกค้าที่เลือกในฟิลด์ **บัญชีเรกคอร์ดโครงการ**

1. ไม่บังคับ: ตั้งค่าหรือเปลี่ยนบัญชีใบแจ้งหนี้เริ่มต้นในเรกคอร์ดโครงการ:

    1. ไปที่ **การจัดการโครงการและการบัญชี** \> **โครงการ** \> **โครงการทั้งหมด** และเปิดรายละเอียดเรกคอร์ดโครงการ
    2. บนแท็บ **ทั่วไป** ตั้งค่าหรือปรับปรุงฟิลด์ **บัญชีใบแจ้งหนี้เริ่มต้น** บัญชีที่คุณระบุจะถูกใช้เป็นบัญชีใบแจ้งหนี้เริ่มต้นสำหรับข้อกำหนดของสินค้าใหม่ที่สร้างขึ้นสำหรับโครงการ ถ้าคุณเว้นฟิลด์ว่างไว้ บัญชีใบแจ้งหนี้ของแหล่งเงินทุนของสัญญาโครงการแรกจะถูกใช้เป็นค่าเริ่มต้น อย่างไรก็ตาม ผู้ใช้จะสามารถเปลี่ยนบัญชีได้เมื่อบันทึกเรกคอร์ด

### <a name="select-the-invoice-account-to-use-when-you-create-an-item-requirement"></a>เลือกบัญชีใบแจ้งหนี้ที่จะใช้เมื่อคุณสร้างข้อกำหนดของสินค้า

หากต้องการเลือกบัญชีใบแจ้งหนี้ที่จะใช้เมื่อคุณสร้างข้อกำหนดของสินค้า ให้ทำตามขั้นตอนเหล่านี้

1. ไปที่ **การจัดการโครงการและการบัญชี** \> **โครงการ** \> **โครงการทั้งหมด** และเลือกเรกคอร์ดโครงการ
1. บนแท็บ **แผน** เลือก **ข้อกำหนดของสินค้า**
1. สร้างเรกคอร์ดข้อกำหนดของสินค้าใหม่

    - โดยค่าเริ่มต้น ฟิลด์ **บัญชีใบแจ้งหนี้** ในเรกคอร์ดถูกตั้งค่าเป็นบัญชีใบแจ้งหนี้ที่ตั้งค่าไว้สำหรับโครงการ คุณสามารถเปลี่ยนค่าของฟิลด์ **บัญชีใบแจ้งหนี้** แล้วบันทึกเรกคอร์ดได้ หลังจากบันทึกแล้ว คุณจะไม่สามารถปรับปรุงค่า **บัญชีใบแจ้งหนี้** ได้อีกต่อไป หากคุณต้องปรับปรุงค่าของ **บัญชีใบแจ้งหนี้** สำหรับข้อกำหนดของสินค้า ให้ลบข้อกำหนดของสินค้าที่มีอยู่ แล้วสร้างใหม่ที่มีค่าที่ต้องการ
    - โดยค่าเริ่มต้น ฟิลด์ **ลูกค้า** สำหรับข้อกำหนดของสินค้าถูกตั้งค่าตามค่า **ลูกค้าเริ่มต้น** ที่ตั้งไว้บนหน้า **พารามิเตอร์การจัดการและการบัญชีโครงการ**

    เมื่อบันทึกข้อกำหนดของสินค้า ระบบจะเชื่อมโยงรายการนั้นกับเรกคอร์ดส่วนหัวของ **ใบสั่งขายสำหรับข้อกำหนดของสินค้า** หากไม่มีส่วนหัวของใบสั่งขายที่เปิดอยู่ที่มีบัญชีใบแจ้งหนี้ที่เลือก ระบบจะสร้างและเชื่อมโยงรายการข้อกำหนดของสินค้าด้วย

> [!NOTE]
> ข้อกำหนดของสินค้าจะถูกออกใบแจ้งหนี้เต็มจำนวนไปยังบัญชีใบแจ้งหนี้ที่กำหนดไว้ในเรกคอร์ดเสมอ ขณะนี้ระบบยังไม่รองรับกฎการปันส่วนเงินทุนที่มีข้อกำหนดของสินค้า และจะไม่แยกการลงรายการบัญชีตามการตั้งค่ากฎการปันส่วนเงินทุน

### <a name="create-an-item-requirement-from-an-item-forecast-record"></a>สร้างข้อกำหนดของสินค้าจากเรกคอร์ดการคาดการณ์สินค้า

หากต้องการสร้างข้อกำหนดของสินค้าจากเรกคอร์ดการคาดการณ์สินค้า ทำตามขั้นตอนเหล่านี้

1. ไปที่ **การจัดการโครงการและการบัญชี** \> **โครงการ** \> **โครงการทั้งหมด** และเลือกเรกคอร์ดโครงการ
1. บนแท็บ **แผน** เลือก **การคาดการณ์สินค้า**
1. สร้างเรกคอร์ดการคาดการณ์สินค้าใหม่
1. ตัวเลือก: บนแท็บ **โครงการ** ในฟิลด์ **แหล่งเงินทุน** เลือกบัญชีใบแจ้งหนี้ที่ต้องการ
1. เลือก **สร้างข้อกำหนดของสินค้า** และยืนยันข้อความที่คุณได้รับ

    > [!NOTE]
    > ระบบจะคัดลอกค่าของ **แหล่งเงินทุน** จากเรกคอร์ดการคาดการณ์สินค้าไปยังเรกคอร์ดข้อกำหนดของสินค้าที่สร้างขึ้นใหม่

### <a name="default-invoice-account-when-the-system-automatically-creates-an-item-requirement-from-a-purchase-order-line"></a>บัญชีใบแจ้งหนี้เริ่มต้นเมื่อระบบสร้างข้อกำหนดของสินค้าจากรายการใบสั่งซื้อโดยอัตโนมัติ

ถ้าตัวเลือก **สร้างข้อกำหนดของสินค้า** ตั้งค่าเป็น **ใช่** บนหน้า **พารามิเตอร์การจัดการและการบัญชีโครงการ** ระบบจะสร้างข้อกำหนดของสินค้าโดยอัตโนมัติเมื่อมีการบันทึกรายการใบสั่งซื้อของโครงการใหม่ โดยค่าเริ่มต้น ฟิลด์ **บัญชีใบแจ้งหนี้** และ **ข้อกำหนดของสินค้า** ถูกกำหนดเป็นค่าของฟิลด์ **บัญชีใบแจ้งหนี้เริ่มต้น** ในเรกคอร์ดโครงการ ขณะนี้ระบบยังไม่รองรับการปรับปรุงหรือเปลี่ยนแปลงบัญชีใบแจ้งหนี้สำหรับเรกคอร์ดชนิดนี้
