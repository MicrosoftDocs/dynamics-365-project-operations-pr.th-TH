---
title: ตั้งค่าและใช้การชำระเงินให้แก่ผู้จัดจำหน่ายแบบจ่ายเมื่อชำระเงิน
description: หัวข้อนี้จะอธิบายวิธีสร้างเงื่อนไขการจ่ายเมื่อชำระเงิน (PWP) เพื่อให้คุณสามารถปล่อยการชำระเงินให้แก่ผู้จัดจำหน่ายบางส่วน โดยยึดตามการชำระเงินของลูกค้า
author: RadhikaRS
manager: AnnBe
ms.date: 03/30/2020
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: kfend
ms.search.scope: Core, Operations
ms.custom: ''
ms.assetid: ''
ms.search.region: Global
ms.search.industry: Service industries
ms.author: andchoi
ms.dyn365.ops.version: 7
ms.search.validFrom: 2019-01-15
ms.openlocfilehash: e872c4a2d35cef4cddc6851615c6c4d73b4e9d9a
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: th-TH
ms.lasthandoff: 10/16/2020
ms.locfileid: "4085911"
---
# <a name="set-up-and-use-pay-when-paid-vendor-payments"></a>ตั้งค่าและใช้การชำระเงินให้แก่ผู้จัดจำหน่ายแบบจ่ายเมื่อชำระเงิน

[!include [banner](../includes/banner.md)]

เมื่อคุณอนุมัติผู้จัดจำหน่ายให้ทำงานเป็นผู้รับเหมาช่วง คุณอาจต้องการระงับการชำระเงินให้แก่ผู้จัดจำหน่าย จนกว่าลูกค้าของคุณจะจ่ายเงินให้คุณสำหรับโครงการ เพื่อรองรับสถานการณ์นี้ คุณสามารถตั้งค่าเงื่อนไขการจ่ายเมื่อชำระเงิน (PWP) เมื่อคุณตั้งค่าใบสั่งซื้อ (PO) กับผู้จัดจำหน่าย

ตัวอย่างเช่น เมื่อลูกค้าชำระเงินตามใบแจ้งหนี้โครงการ คุณสามารถปล่อยยอดเงินในใบแจ้งหนี้ของผู้จัดจำหน่ายบางส่วนหรือทั้งหมดได้ เพียงตั้งค่าข้อกำหนด PWP ที่ระบุว่าผู้ขายจะได้รับเงิน หลังจากที่คุณได้รับเปอร์เซ็นต์ของการชำระเงินที่เกี่ยวข้องจากลูกค้า หากคุณได้รับการชำระเงินบางส่วนจากลูกค้า คุณสามารถออกใบแจ้งหนี้ของผู้จัดจำหน่ายที่เกี่ยวข้องบางส่วนด้วยตนเองสำหรับการชำระเงิน

ตัวอย่างต่อไปนี้สรุปกระบวนการ เมื่อมีการใช้เงื่อนไข PWP

## <a name="example"></a>ตัวอย่างเช่น

องค์กรของคุณตกลงที่จะจัดหาคอมพิวเตอร์ 100 เครื่องที่ติดตั้งซอฟต์แวร์ให้กับลูกค้าในราคา 150.00 ดอลลาร์สหรัฐ (USD) ต่อคอมพิวเตอร์หนึ่งเครื่อง จากนั้น คุณจ้างผู้จัดจำหน่ายเพื่อจัดหาคอมพิวเตอร์ที่ติดตั้งซอฟต์แวร์ให้คุณ ตามข้อตกลง ลูกค้าจะต้องอนุมัติคุณภาพของคอมพิวเตอร์ ก่อนที่จะจ่ายเงินให้องค์กรของคุณ นโยบายขององค์กรของคุณคือ ระงับการชำระเงินให้กับผู้จัดจำหน่าย จนกว่าลูกค้าจะชำระเงินให้คุณ ดังนั้น คุณจึงตั้งค่าโครงการเพื่อให้มีเปอร์เซ็นต์ PWP เป็น 100 เปอร์เซ็นต์

ผู้จำหน่ายจะส่งคอมพิวเตอร์ 100 เครื่องที่ติดตั้งซอฟต์แวร์ให้คุณ พร้อมกับใบแจ้งหนี้สำหรับ 10,000.00 USD เนื่องจากมีการกำหนดเงื่อนไข PWP สำหรับโครงการของคุณ คุณจึงไม่ต้องจ่ายเงินให้กับผู้จัดจำหน่าย เมื่อได้รับคอมพิวเตอร์ แต่คุณจะส่งคอมพิวเตอร์ไปให้ลูกค้าพร้อมกับใบแจ้งหนี้สำหรับ 15,000.00 แทน ลูกค้าตรวจสอบคอมพิวเตอร์และอนุมัติใบแจ้งหนี้โครงการเต็มจำนวน

หลังจากที่คุณได้รับการชำระเงินเต็มจำนวนจากลูกค้า คุณจะชำระเงินให้กับผู้จัดจำหน่าย 10,000.00 ซึ่งเป็นยอดเต็มของใบแจ้งหนี้ของผู้จัดจำหน่าย

## <a name="set-up-pwp-terms-for-a-project"></a>ตั้งค่าเงื่อนไข PWP สำหรับโครงการ

เมื่อคุณตั้งค่าเงื่อนไข PWP สำหรับโครงการ คุณต้องระบุจำนวนเงินขั้นต่ำที่ลูกค้าต้องจ่ายให้คุณเป็นเปอร์เซ็นต์สำหรับโครงการ ก่อนที่คุณจะจ่ายเงินให้กับผู้จัดจำหน่าย จำนวนเงินตามเกณฑ์จะถูกคำนวณโดยอัตโนมัติในใบแจ้งหนี้ของลูกค้าสำหรับโครงการ ทำตามขั้นตอนเหล่านี้เพื่อตั้งค่าเปอร์เซ็นต์ตามเกณฑ์สำหรับเงื่อนไข PWP

1. ไปที่ **การจัดการและการบัญชีโครงการ** \> **โครงการ** \> **โครงการทั้งหมด**
2. ค้นหาและเปิดโครงการที่คุณต้องการตั้งค่าเงื่อนไข PWP ให้
3. บน FastTab **ข้อตกลงของผู้จัดจำหน่าย** เลือก **เพิ่มรายการ**
3. ในฟิลด์ **รหัสลูกค้าองค์กร** เลือกหนึ่งในตัวเลือกต่อไปนี้:

    - **ตาราง** – เงื่อนไข PWP ใช้กับผู้จัดจำหน่ายรายเดียว
    - **กลุ่ม** – เงื่อนไข PWP ใช้กับผู้จัดจำหน่ายทั้งหมดในกลุ่มผู้จัดจำหน่าย
    - **ทั้งหมด** – เงื่อนไข PWP ใช้กับผู้จัดจำหน่ายทั้งหมด

4. ถ้าคุณเลือก **ตาราง** หรือ **กลุ่ม** ในขั้นตอนก่อนหน้า ในฟิลด์ **ผู้จัดจำหน่าย/กลุ่มผู้จัดจำหน่าย** เลือกผู้จัดจำหน่ายหรือกลุ่มผู้จัดจำหน่ายที่เงื่อนไขของ PWP นำไปใช้ ถ้าคุณเลือก **ทั้งหมด** ในขั้นตอนก่อนหน้า ฟิลด์ **ผู้จัดจำหน่าย/กลุ่มผู้จัดจำหน่าย** ไม่สามารถแก้ไขได้
5. หากเงื่อนไขการเก็บรักษาผู้จัดจำหน่ายถูกตั้งค่าสำหรับผู้จัดจำหน่ายในโครงการ ในฟิลด์ **เงื่อนไขการเก็บรักษาของผู้จัดจำหน่าย** เลือกรหัสกฎสำหรับเงื่อนไขการเก็บรักษา
6. ในฟิลด์ **เปอร์เซ็นต์เกณฑ์ PWP** ป้อนเปอร์เซ็นต์เกณฑ์สำหรับโครงการ เปอร์เซ็นต์ที่คุณป้อนสำหรับโครงการ จะกำหนดจำนวนเงินขั้นต่ำที่ลูกค้าต้องจ่ายให้คุณ ก่อนที่คุณจะจ่ายเงินให้กับผู้จัดจำหน่าย

## <a name="create-a-po-that-has-pwp-terms"></a>สร้าง PO ที่มีเงื่อนไข PWP

เมื่อคุณลงรายการบัญชีใบแจ้งหนี้จากผู้จัดจำหน่าย หากผู้จัดจำหน่ายอยู่ภายใต้เงื่อนไข PWP เงื่อนไขเหล่านั้นจะแสดงในรายการ PO ในการสร้าง PO ที่มีเงื่อนไข PWP ให้ทำตามขั้นตอนเหล่านี้

1. ไปที่ **การจัดซื้อและการจัดหา** \> **ใบสั่งซื้อ** \> **ใบสั่งซื้อทั้งหมด**
2. ในบานหน้าต่างการดำเนินการ เลือก **ใหม่** จากนั้น ในกล่องโต้ตอบ **สร้างใบสั่งซื้อ** ป้อนข้อมูลที่จำเป็น และเลือก **ตกลง**

    หรือเปิด PO ที่มีอยู่ในหน้ารายการ **ใบสั่งซื้อทั้งหมด**

4. บนหน้า **ใบสั่งซื้อ** บน FastTab **รายการใบสั่งซื้อ** รีวิวรายละเอียดของรายการ PO สำหรับผู้จัดจำหน่าย ตัวเลือก **จ่ายเมื่อชำระเงิน** จะถูกเลือกโดยอัตโนมัติ และค่าในฟิลด์ **เปอร์เซ็นต์เกณฑ์ PWP** จะถูกคัดลอกโดยอัตโนมัติจากฟิลด์ **เปอร์เซ็นต์เกณฑ์ PWP** บนหน้า **โครงการ**
6. หากคุณไม่ต้องการใช้เงื่อนไข PWP กับผู้จัดจำหน่ายสำหรับรายการ PO ให้ยกเลิกการเลือกตัวเลือก **จ่ายเมื่อชำระเงิน** ในกรณีนี้ ฟิลด์ **เปอร์เซ็นต์เกณฑ์ PWP** สำหรับรายการ PO จะถูกรีเซ็ตเป็น 0 (ศูนย์)

## <a name="update-a-customer-payment-and-pay-the-vendor"></a>อัปเดตการชำระเงินของลูกค้า และชำระเงินให้กับผู้จัดจำหน่าย

เมื่อผู้จัดจำหน่ายทำงานในโครงการเสร็จสิ้นและส่งใบแจ้งหนี้ให้คุณ คุณต้องรีวิวสถานะโครงการและใบแจ้งหนี้ของลูกค้าเพื่อพิจารณาว่าตรงตามเงื่อนไข PWP สำหรับโครงการหรือไม่ หากตรงตามเงื่อนไข PWP สำหรับผู้จัดจำหน่าย คุณสามารถกำหนดรายการในใบแจ้งหนี้ของผู้จัดจำหน่ายที่จะจ่ายได้ โดยยึดตามการชำระเงินของลูกค้าสำหรับโครงการ หากคุณตัดสินใจที่จะจ่ายเงินให้กับผู้จัดจำหน่าย แม้ว่าจะไม่เป็นไปตามเงื่อนไข PWP คุณสามารถแทนที่เงื่อนไข PWP ในหน้า **ใบแจ้งหนี้ของผู้จัดจำหน่ายที่มีการจ่ายเมื่อชำระเงิน**

1. ไปที่ **การจัดการโครงการและการบัญชี** \> **การสอบถามและรายงาน** \> **คำถามเกี่ยวกับการเก็บรักษา** \> **ใบแจ้งหนี้ของผู้จัดจำหน่ายที่มีการจ่ายเมื่อชำระเงิน**
2. บนหน้า **ใบแจ้งหนี้ของผู้จัดจำหน่ายที่มีการจ่ายเมื่อชำระเงิน** ในช่องค้นหา ป้อนค่าเพื่อค้นหาใบแจ้งหนี้ของผู้จัดจำหน่ายที่คุณต้องการรีวิว และจากนั้น เลือก **ค้นหา**
3. บน FastTab **รายการใบแจ้งหนี้ของผู้จัดจำหน่าย**  เลือกรายการที่คุณต้องการเปลี่ยนแปลง
4. ถ้าตรงตามเงื่อนไข **จ่ายเมื่อชำระเงิน** สำหรับรายการใบแจ้งหนี้ เลือก **ปล่อยการชำระเงินให้แก่ผู้จัดจำหน่าย** ตัวเลือก **จ่ายเมื่อชำระเงิน** จะถูกยกเลิกการเลือก และค่าของฟิลด์ **พร้อมสำหรับการชำระเงิน** ถูกเปลี่ยนฟิลด์เป็น **ใช่**


[!INCLUDE[footer-include](../includes/footer-banner.md)]