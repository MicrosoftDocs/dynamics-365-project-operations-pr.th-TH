---
title: แอปพลิเคชันบนมือถือ Project Timesheet
description: หัวข้อนี้ให้ข้อมูลเกี่ยวกับแอปพลิเคชันบนมือถือ Microsoft Dynamics 365 Project Timesheet แอปสำหรับอุปกรณ์เคลื่อนที่ Project Timesheet ช่วยให้ผู้ใช้สามารถส่งและอนุมัติแผ่นเวลาสำหรับโครงการบนอุปกรณ์มือถือของตนได้
author: abruer
manager: AnnBe
ms.date: 04/08/2019
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: josaw
ms.search.scope: Core, Operations
ms.custom: ''
ms.assetid: ''
ms.search.region: Global
ms.search.industry: Service industries
ms.author: andchoi
ms.dyn365.ops.version: 10
ms.search.validFrom: 2019-01-15
ms.openlocfilehash: db035bfd555d724f80156d0b50df7c0d0bfaff27
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: th-TH
ms.lasthandoff: 02/15/2021
ms.locfileid: "5288852"
---
# <a name="project-timesheet-mobile-application"></a>แอปพลิเคชันบนมือถือ Project Timesheet

[!include [banner](../includes/banner.md)]

## <a name="overview"></a>ภาพรวม

แอปสำหรับอุปกรณ์เคลื่อนที่ Microsoft Dynamics 365 Project Timesheet ช่วยให้ผู้ใช้สามารถส่งและอนุมัติแผ่นเวลาสำหรับโครงการบนอุปกรณ์มือถือของตนได้ (iPhone หรือ Android) แอปสำหรับอุปกรณ์เคลื่อนที่นี้แสดงฟังก์ชันแผ่นเวลาที่อยู่ในพื้นที่การจัดการโครงการและการบัญชีของ Dynamics 365 Finance ซึ่งปรับปรุงประสิทธิภาพและประสิทธิผลของผู้ใช้ ตลอดจนการเปิดใช้งานการป้อนข้อมูลและการอนุมัติแผ่นเวลาโครงการได้ทันเวลา

## <a name="download-and-install-the-mobile-app"></a>ดาวน์โหลดและติดตั้งแอปสำหรับอุปกรณ์เคลื่อนที่

ดาวน์โหลดและติดตั้งแอปสำหรับอุปกรณ์เคลื่อนที่ Microsoft Dynamics 365 Project Timesheet สำหรับ Android หรือ iPhone จากร้านมือถือสำหรับอุปกรณ์ของคุณ

## <a name="enable-the-app"></a>เปิดใช้งานแอป 

ใน Finance ต้องเปิดใช้งานแอปสำหรับอุปกรณ์เคลื่อนที่ Project Timesheet ในการเปิดใช้งานฟังก์ชัน ไปที่ **พารามิเตอร์การจัดการโครงการและการบัญชี \> แผ่นเวลา** และเลือกพารามิเตอร์ **เปิดใช้งาน Microsoft Dynamics 365 Project Timesheet**

## <a name="sign-in-to-the-app"></a>ลงชื่อเข้าใช้แอป

1.  เริ่มต้นแอปบนอุปกรณ์มือถือของคุณ

2.  ป้อน URL ของ Finance ของคุณ

3.  ในครั้งแรกที่คุณลงชื่อเข้าใช้ คุณจะได้รับแจ้งให้ใส่ชื่อผู้ใช้และรหัสผ่านของคุณ ป้อนข้อมูลประจำตัวของคุณ

4.  คุณจะลงชื่อเข้าใช้บริษัทเริ่มต้นของคุณ

## <a name="submit-a-project-timesheet"></a>ส่งแผ่นเวลาโครงการ

คุณสามารถสร้างและส่งแผ่นเวลาโครงการในแอป คุณสามารถอ้างอิงแผ่นเวลาใหม่ในข้อมูลจากแผ่นเวลาก่อนหน้า รายการที่บันทึกไว้ หรือการมอบหมายโครงการ หากคุณได้รับมอบหมายให้เป็นผู้รับมอบสิทธิ์ คุณยังสามารถป้อนแผ่นเวลาสำหรับผู้ปฏิบัติงานคนอื่นได้ด้วย ในการสร้างแผ่นเวลาในฐานะผู้รับมอบสิทธิ์ ให้เลือกปุ่ม **เมนู** และจากนั้น เลือกชื่อทรัพยากร

หน้าแผ่นเวลาจะสร้างแผ่นเวลาใหม่สำหรับช่วงเวลาของแผ่นเวลา โดยยึดตามวันที่ปัจจุบัน สัปดาห์การทำงานจะแสดงขึ้น หากช่วงเวลาของแผ่นเวครอบคลุมหลายสัปดาห์ คุณสามารถเลือกสัปดาห์การทำงานอื่นจากแท็บสัปดาห์การทำงาน
หากมีแผ่นเวลาสำหรับวันที่ปัจจุบัน แผ่นเวลาจะแสดงขึ้น หากคุณต้องการสร้างแผ่นเวลาใหม่ในช่วงเวลาของแผ่นเวลาอื่น ให้เลือกปุ่ม **เมนู** และจากนั้น เลือก **แผ่นเวลาใหม่**

คุณสามารถป้อนข้อมูลโครงการโดยคลิกที่การดำเนินการ **เพิ่มเวลา** หรือการดำเนินการ **คัดลอกเวลาจาก** การดำเนินการ **คัดลอกเวลาจาก** จะคัดลอกข้อมูลรายการโครงการ แต่ไม่ใช่ชั่วโมง เมนู **คัดลอกเวลาจาก** มีตัวเลือกต่อไปนี้:

- **คัดลอกจากแผ่นเวลาที่มีอยู่** - คัดลอกรายการแผ่นเวลาจากแผ่นเวลาที่มีอยู่

- **คัดลอกจากรายการโปรด** - สร้างรายการแผ่นเวลาใหม่โดยใช้การตั้งค่าแผ่นเวลาที่คุณเลือกเป็นรายการโปรด

- **คัดลอกจากการมอบหมาย** - สร้างรายการแผ่นเวลาใหม่จากโครงการที่ได้รับมอบหมาย

ข้อมูลโครงการที่แสดงขึ้นอยู่กับพารามิเตอร์มือถือที่คุณกำหนดไว้ในหน้า **พารามิเตอร์การจัดการโครงการและการบัญชี**

ในฟิลด์ **เอนทิตีทางกฎหมาย** เลือกเอนทิตีทางกฎหมายที่คุณดำเนินงานโครงการ ฟิลด์ **เอนทิตีทางกฎหมาย** พร้อมใช้งานเฉพาะในกรณีที่มีการเปิดใช้งานการสนับสนุนแผ่นเวลาระหว่างบริษัทสำหรับเอนทิตีทางกฎหมายของคุณ

เลือกลูกค้าที่เกี่ยวข้องกับโครงการสำหรับแผ่นเวลา สำหรับการเปิดตัวครั้งแรกบน Android ไม่รองรับการป้อนข้อมูลโดยลูกค้า เนื่องจากคุณต้องเลือกโครงการก่อน หากคุณเลือกโครงการก่อน ฟิลด์ **ลูกค้า** จะถูกกรอกโดยอัตโนมัติ

ในฟิลด์ **โครงการ** เลือกโครงการที่คุณกำลังป้อนเวลาให้ ฟิลด์ **ลูกค้า** จะถูกกรอกโดยอัตโนมัติ

การค้นหาลูกค้าและโครงการช่วยให้สามารถค้นหาทั้งลูกค้าและโครงการได้

เลือกข้อมูลในฟิลด์ **ประเภท** **กิจกรรม** **คุณสมบัติของรายการ** **กลุ่มภาษีขาย** และ **กลุ่มภาษีขายของสินค้า** ตามความจำเป็น ฟิลด์เหล่านี้สามารถถูกแทนที่ได้

ฟิลด์ **คุณสมบัติของรายการ** จะถูกตั้งค่าเป็นค่าเริ่มต้น โดยพิจารณาจากพารามิเตอร์การจัดการโครงการและการบัญชี เมื่อเปิดใช้งานพารามิเตอร์โครงการ/ประเภท และประเภท/ทรัพยากร ค่า **คุณสมบัติของรายการ** จะถูกตั้งค่าเป็นค่าเริ่มต้นที่คุณกำหนดไว้สำหรับการตรวจสอบความถูกต้องนี้ เมื่อไม่ได้เปิดใช้งานพารามิเตอร์โครงการ/ประเภท และประเภท/ทรัพยากร ค่า **คุณสมบัติของรายการ** จะเริ่มต้นตามฟิลด์ **เปิดใช้งานคุณสมบัติรายการเริ่มต้น** บนหน้า **พารามิเตอร์การจัดการโครงการและการบัญชี** ค่า **คุณสมบัติของรายการ** สามารถถูกแทนที่ได้

เลือกวันเพื่อเพิ่มเวลา ป้อนจำนวนชั่วโมงที่คุณทำงานในแต่ละวัน

หากต้องการเพิ่มความคิดเห็นเกี่ยวกับชั่วโมงที่คุณกำลังป้อน ให้คลิก **เพิ่มความคิดเห็น** และจากนั้นป้อนความคิดเห็นสำหรับผู้ชมภายใน ผู้ชมที่เป็นลูกค้า หรือทั้งสองอย่าง
ผู้จัดการโครงการสามารถดูความคิดเห็นภายในได้ ความคิดเห็นของลูกค้าถูกรวมอยู่ในใบแจ้งหนี้

ในการบันทึกรายการเป็นรายการโปรด ให้เลือกกล่องกาเครื่องหมาย และจากนั้น คลิก **บันทึกเป็นรายการโปรด**

ไม่มีการสนับสนุนมิติทางการเงินและสิ่งที่แนบในแอปพลิเคชันบนมือถือ

เพิ่มรายการโครงการต่อไปตามความจำเป็น เพื่อกรอกแผ่นเวลาของคุณให้สมบูรณ์

คลิก **ส่ง** เพื่อส่งแผ่นเวลาไปยังเวิร์กโฟลว์การอนุมัติ

## <a name="review-timesheets"></a>รีวิวแผ่นเวลา

รายการของแผ่นเวลาที่ต้องถูกตรวจสอบ พร้อมใช้งานในเมนู ตัวเลือกนี้พร้อมใช้งานเฉพาะในกรณีที่คุณถูกกำหนดให้เป็นผู้อนุมัติเวิร์กโฟลว์ รองรับทั้งการอนุมัติส่วนหัวและรายการ การอนุมัติระดับรายการช่วยให้สามารถทำเครื่องหมายหนึ่งรายการขึ้นไปเพื่อขออนุมัติได้ หลังจากตรวจสอบข้อมูลแผ่นเวลาแล้ว ให้คลิก **อนุมัติ** **ผู้รับมอบสิทธิ์** หรือ **ส่งคืน** เพื่อดำเนินการเวิร์กโฟลว์ต่อ


[!INCLUDE[footer-include](../includes/footer-banner.md)]