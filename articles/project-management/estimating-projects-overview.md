---
title: แนวคิดการประมาณทางการเงิน
description: หัวข้อนี้ให้ข้อมูลเกี่ยวกับประมาณการทางการเงินของโครงการใน Project Operations
author: rumant
ms.date: 03/22/2021
ms.topic: overview
ms.reviewer: johnmichalak
ms.author: rumant
ms.openlocfilehash: 338d2924f0e2a4a7fb943686eaad421a892dce70
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: th-TH
ms.lasthandoff: 04/14/2022
ms.locfileid: "8597775"
---
# <a name="financial-estimation-concepts"></a>แนวคิดการประมาณทางการเงิน

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_

ใน Dynamics 365 Project Operations คุณสามารถประมาณการโครงการในทางการเงินได้ในสองขั้นตอน: 
1. ในลำดับขั้นก่อนการขายก่อนที่ข้อตกลงจะชนะ 
2. ในระหว่างขั้นตอนการดำเนินการหลังจากสร้างสัญญาโครงการ 

คุณสามารถสร้างประมาณการทางการเงินสำหรับงานตามโครงการโดยใช้ 3 เพจต่อไปนี้:
- เพจ **รายการใบเสนอราคา** โดยใช้รายละเอียดรายการใบเสนอราคา  
- เพจ **รายละเอียดการให้บริการตามสัญญาโครงการ** โดยใช้รายละเอียดรายการใบเสนอราคา 
- เพจ **โครงการ** โดยใช้เพจของแท็บ **งาน** หรือ **ประมาณการค่าใช้จ่าย**

## <a name="use-a-project-quote-to-create-an-estimate"></a>ใช้ใบเสนอราคาโครงการเพื่อสร้างประมาณการ
บนใบเสนอราคาตามโครงการ คุณสามารถใช้เอนทิตี **รายละเอียดรายการใบเสนอราคา** เพื่อประมาณงานที่จำเป็นต้องทำในการส่งมอบโครงการ จากนั้นคุณจะสามารถแบ่งปันการประมาณการนั้นกับลูกค้า

รายการใบเสนอราคาตามโครงการสามารถไม่มีรายละเอียดของรายการใบเสนอราคาได้ รายละเอียดของรายการใบเสนอราคาใช้ในการประมาณเวลา, ค่าใช้จ่าย หรือค่าธรรมเนียม Microsoft Dynamics 365 Project Operations ไม่อนุญาตให้มีการประมาณวัสดุในรายละเอียดรายการใบเสนอราคา สิ่งเหล่านี้เรียกว่าประเภทของธุรกรรม นอกจากนี้ยังสามารถป้อนยอดเงินภาษีโดยประมาณในคลาสของธุรกรรมได้ด้วย

รายละเอียดของรายการใบเสนอราคาจะมีชนิดธุรกรรมอยู่นอกเหนือจากคลาสของธุรกรรม มีการสนับสนุนธุรกรรมสองชนิดสำหรับรายละเอียดรายการใบเสนอราคา: **ต้นทุน** และ **สัญญาโครงการ**

## <a name="use-a-project-contract-to-create-an-estimate"></a>ใช้สัญญาโครงการเพื่อสร้างประมาณการ

ถ้าคุณใช้ใบเสนอราคาเมื่อคุณสร้างสัญญาตามโครงการ การประมาณการที่คุณทำสำหรับแต่ละรายการในใบเสนอราคาจะถูกคัดลอกไปยังสัญญาโครงการ โครงสร้างของสัญญาโครงการเหมือนกับโครงสร้างของใบเสนอราคาโครงการที่มีรายการ, รายละเอียดของรายการ และกำหนดการใบแจ้งหนี้

สามารถทำการประมาณการได้โดยตรงในสัญญาโครงการ เช่นเดียวกับในใบเสนอราคาโครงการ สำหรับใบเสนอราคาโครงการ การประเมินจะดำเนินการโดยใช้การให้บริการตามสัญญาและรายละเอียดการให้บริการตามสัญญา รายละเอียดการให้บริการตามสัญญายังสามารถสร้างขึ้นจากแผนโครงการที่ถูกสร้างโดยวิธีการประมาณจากล่างขึ้นบน

รายละเอียดการให้บริการตามสัญญาสามารถใช้ประมาณเวลา, ค่าใช้จ่าย หรือค่าธรรมเนียม นอกจากนี้ยังสามารถป้อนยอดเงินภาษีโดยประมาณในรายละเอียดการให้บริการตามสัญญาได้ด้วย

ไม่อนุญาตให้มีประมาณการวัสดุในรายละเอียดของการให้บริการตามสัญญา

## <a name="use-a-project-to-create-an-estimate"></a>ใช้โครงการเพื่อสร้างประมาณการ 

คุณสามารถประมาณเวลาและค่าใช้จ่ายในโครงการได้ Project Operations ไม่สนับสนุนการประมาณค่าวัสดุหรือค่าธรรมเนียมสำหรับโครงการ

การประมาณเวลาถูกสร้างขึ้นเมื่อคุณสร้างงานและระบุแอตทริบิวต์ของทรัพยากรทั่วไปที่จำเป็นในการดำเนินงาน การประมาณเวลาถูกสร้างขึ้นจากกำหนดการทำงาน การประมาณเวลาจะไม่ถูกสร้างขึ้นถ้าคุณสร้างสมาชิกทีมทั่วไปนอกบริบทของกำหนดการ

การประมาณค่าใช้จ่ายถูกป้อนเข้าในตารางบนเพจ **ประมาณการค่าใช้จ่าย**

การสร้างประมาณการสำหรับโครงการถือเป็นแนวทางพึงปฏิบัติเนื่องจากคุณสามารถสร้างประมาณการรายละเอียดจากล่างขึ้นบนสำหรับแรงงานหรือเวลาและค่าใช้จ่ายสำหรับแต่ละงานในแผนโครงการ จากนั้น คุณสามารถใช้ประมาณการโดยละเอียดนี้เพื่อสร้างประมาณการสำหรับแต่ละรายการใบเสนอราคาและสร้างใบเสนอราคาที่น่าเชื่อถือมากขึ้นสำหรับลูกค้า เมื่อคุณนำเข้าหรือสร้างประมาณการโดยละเอียดในรายการใบเสนอราคาโดยใช้แผนโครงการ Project Operations จะนำเข้ามูลค่าการขายและมูลค่าต้นทุนของประมาณการเหล่านี้ หลังจากนำเข้า คุณสามารถดูเมตริกความสามารถในการทำกำไร อัตรากำไร และความเป็นไปได้ในใบเสนอราคาโครงการ

## <a name="understanding-estimates"></a>การทำความเข้าใจประมาณการ

ใช้ตารางต่อไปนี้เป็นคู่มือสำหรับการทำความเข้าใจตรรกะทางธุรกิจในระยะประมาณการ

| สถานการณ์สมมติ                                                                                                                                                                                                                                                                                                                                          | เรกคอร์ดเอนทิตี                                                                                                                                                                                                       | ชนิดธุรกรรม | คลาสธุรกรรม | ข้อมูลเพิ่มเติม                                                            |
|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------|------------------|-------------|-----------------------------------------------------------------------------------|
| เมื่อคุณต้องการประมาณมูลค่าการขายของเวลาในใบเสนอราคา                                                                                                                                                                                                                                                                                    | เรกคอร์ดรายละเอียดรายการใบเสนอราคา (QLD) ถูกสร้างขึ้น                                                                                                                                                                               | สัญญาโครงการ | Time        | ฟิลด์ที่มาของธุรกรรมในแถว QLD ด้านการขายอ้างอิง QLD ด้านต้นทุน |
|                                                                                                                                                                                                                                                                                     | เรกคอร์ด QLD ที่สองถูกสร้างขึ้นโดยระบบเพื่อจัดเก็บมูลค่าต้นทุนที่สอดคล้องกัน ฟิลด์ที่ไม่ใช่เงินทั้งหมดถูกคัดลอกจาก QLD การขายไปยัง QLD ต้นทุนโดยระบบ                                                                                                                                                                               | ต้นทุน | Time        | ฟิลด์ที่มาของธุรกรรมในแถวรายละเอียดรายการใบเสนอราคา (QLD) ด้านการขายอ้างอิง QLD ด้านต้นทุน |
| เมื่อคุณต้องการประมาณมูลค่าการขายของเวลาในสัญญา                                                                                                                                                                                                                                                                                 | เรกคอร์ดรายละเอียดการให้บริการตามสัญญาโครงการ (CLD) ถูกสร้างขึ้น                                                                                                                                                                    | สัญญาโครงการ | Time        | ฟิลด์ที่มาของธุรกรรมในแถว CLD ด้านการขายอ้างอิง CLD ต้นทุน      |
|                                                                                                                                                                                                                                                                                  | เรกคอร์ด CLD ที่สองถูกสร้างขึ้นโดยระบบเพื่อจัดเก็บมูลค่าต้นทุนที่สอดคล้องกัน ฟิลด์ที่ไม่ใช่เงินทั้งหมดถูกคัดลอกจาก CLD การขายไปยัง CLD ต้นทุนโดยระบบ                                                                                                                                                                    | ต้นทุน | Time        | ฟิลด์ที่มาของธุรกรรมในแถว CLD ด้านการขายอ้างอิง CLD ต้นทุน      |
| เมื่อผู้ใช้อธิบายถึงทรัพยากรในงานโครงการ                                                                                                                                                                                                                                                                                            | เรกคอร์รายการการประเมินที่จะแสดงมูลค่าการขายของงาน จะถูกสร้างขึ้นเมื่อมีการสร้างงานด้วยมิติการกำหนดราคาที่จำเป็นทั้งหมด บทบาทและหน่วยขององค์กรคือมิติการกำหนดราคา | สัญญาโครงการ | เวลา        |                                                                                   |
|     | เรกคอร์รายการการประเมินที่จะแสดงมูลค่าต้นทุนของงาน จะถูกสร้างขึ้นเมื่อมีการสร้างงานด้วยมิติการกำหนดราคาที่จำเป็นทั้งหมด ฟิลด์ที่ไม่ใช่เงินทั้งหมดถูกคัดลอกจาก รายการการประมาณการยอดขายไปยังรายการการประมาณการต้นทุนโดยระบบ บทบาทและหน่วยขององค์กรคือมิติการกำหนดราคาสำหรับทั้งต้นทุนและอัตราการเรียกเก็บเงิน                                                                                                                                                                                                                | ต้นทุน             | เวลา           |                                                                                   |



## <a name="customize-the-quote-line-detail-and-contract-line-detail-entities"></a>กำหนดเอนทิตีรายละเอียดรายการใบเสนอราคาและรายละเอียดการให้บริการตามสัญญาเอง

ถ้าคุณเพิ่มฟิลด์แบบกำหนดเองในรายละเอียดรายการใบเสนอราคา และต้องการให้ระบบป้อนค่าของฟิลด์เป็นค่าเริ่มต้นบนรายการต้นทุนเกี่ยวข้องที่สร้างขึ้น ให้ใช้เครื่องมือลงทะเบียนปลั๊กอิน **PreOperationContractLineDetailUpdate** และ **PreOperationQuoteLineDetailUpdate** ต้องลงทะเบียนปลั๊กอินเหล่านี้อีกครั้งหลังจากรายละเอียดรายการใบเสนอราคา หรือรายละเอียดการให้บริการตามสัญญามีการเปลี่ยนแปลง ทำตามขั้นตอนเหล่านี้ เพื่อให้กระบวนการเสร็จสมบูรณ์

1. เปิด PluginRegistrationTool และเชื่อมต่อกับอินสแตนซ์ออนไลน์ของคุณ
2. เลือก **ค้นหา** และค้นหาปลั๊กอินที่จะปรับปรุง
3. เลือกปลั๊กอิน จากนั้นบนหน้าหลัก ให้คลิก **เลือก**
4. เลือกขั้นตอนของปลั๊กอินที่จะปรับปรุง คลิกขวา และจากนั้นเลือก **การปรับปรุง**
5. ในกล่องโต้ตอบ **ปรับปรุงขั้นตอนที่มีอยู่** ในฟิลด์ **การกรองแอตทริบิวต์** เลือกปุ่มจุดไข่ปลา (**...**):
6. ในกล่องโต้ตอบ **เลือกแอตทริบิวต์** เลือกกล่องกาเครื่องหมายสำหรับแอตทริบิวต์แบบกำหนดเอง
7. เลือก **ตกลง** เพื่อปิดกล่องโต้ตอบ และจากนั้นเลือก **ขั้นตอนการปรับปรุง**
8. ทำซ้ำขั้นตอนที่ 1 ถึง 7 สำหรับปลั๊กอินที่สอง
9. ปิด **PluginRegistrationTool**


[!INCLUDE[footer-include](../includes/footer-banner.md)]
