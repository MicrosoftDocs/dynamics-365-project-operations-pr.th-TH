---
title: แก้ไขปัญหาการทำงานในกริดงาน
description: บทความนี้ให้ข้อมูลเกี่ยวกับการแก้ไขปัญหาที่จำเป็นเมื่อทำงานในกริดงาน
author: ruhercul
ms.date: 04/05/2022
ms.topic: article
ms.product: ''
ms.reviewer: johnmichalak
ms.author: ruhercul
ms.openlocfilehash: e6ab4f34fe3f6732f7bef252f298671e07a3c3ca
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8911067"
---
# <a name="troubleshoot-working-in-the-task-grid"></a>แก้ไขปัญหาการทำงานในกริดงาน 


_**นำไปใช้กับ:** Project Operations สำหรับสถานการณ์ตามทรัพยากร/ที่ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว, Project for the Web_

ตารางงานที่ใช้ประโยชน์จาก Dynamics 365 Project Operations เป็น iframe ที่โฮสต์อยู่ภายใน Microsoft Dataverse จากการใช้งานนี้ ต้องปฏิบัติตามข้อกำหนดเฉพาะเพื่อให้แน่ใจว่าการรับรองความถูกต้องและการอนุญาตทำงานอย่างถูกต้อง บทความนี้สรุปปัญหาทั่วไปที่อาจส่งผลต่อความสามารถในการแสดงผลกริดหรือจัดการงานในโครงสร้างการแบ่งงาน (WBS)

ปัญหาทั่วไปได้แก่

- แท็บ **งาน** บนตารางงานว่างเปล่า
- เมื่อเปิดโครงการ โครงการจะไม่โหลดและส่วนติดต่อผู้ใช้ (UI) จะค้างอยู่ที่สปินเนอร์
- การจัดการสิทธิ์การใช้งานสำหรับ **Project for the Web**
- ระบบจะไม่บันทึกการเปลี่ยนแปลงเมื่อคุณสร้าง ปรับปรุง หรือลบงาน

## <a name="issue-the-task-tab-is-empty"></a>ปัญหา: แท็บงานว่างเปล่า

### <a name="mitigation-1-enable-cookies"></a>การแก้ไข 1: เปิดใช้งานคุกกี้

Project Operations กำหนดให้เปิดใช้งานคุกกี้ของบุคคลที่สามเพื่อแสดงโครงสร้างการแบ่งงาน เมื่อไม่ได้เปิดใช้งานคุกกี้ของบุคคลที่สาม แทนที่จะเห็นงาน คุณจะเห็นหน้าว่างเปล่า เมื่อคุณเลือกแท็บ **งาน** บนหน้า **โครงการ**

สำหรับเบราว์เซอร์ Microsoft Edge หรือ Google Chrome กระบวนงานต่อไปนี้จะอธิบายวิธีอัปเดตการตั้งค่าเบราว์เซอร์ของคุณเพื่อเปิดใช้งานคุกกี้ของบุคคลที่สาม

#### <a name="microsoft-edge"></a>Microsoft Edge

1. เปิดเบราว์เซอร์ Edge ของคุณ
2. ที่มุมบนขวา ให้เลือก **จุดไข่ปลา** (...) และจากนั้น เลือก **การตั้งค่า**
3. ภายใต้ **คุกกี้และสิทธิ์ของไซต์** เลือก **คุกกี้และข้อมูลไซต์**
4. ปิด **บล็อกคุกกี้ของบุคคลที่สาม**
5. รีเฟรชเบราว์เซอร์ของคุณ 

#### <a name="google-chrome"></a>Google Chrome

1. เปิดเบราว์เซอร์ Chrome ของคุณ
2. ในมุมขวาบน เลือกจุดแนวตั้งสามจุด และจากนั้นเลือก **การตั้งค่า**
3. ภายใต้ **ความเป็นส่วนตัวและความปลอดภัย** เลือก **คุกกี้และข้อมูลไซต์อื่น**
4. เลือก **ยอมรับคุกกี้ทั้งหมด**
5. รีเฟรชเบราว์เซอร์ของคุณ 

> [!NOTE]
> หากคุณปิดกั้นคุกกี้ของบุคคลที่สาม คุกกี้และข้อมูลไซต์ทั้งหมดจากไซต์อื่นๆ จะถูกบล็อก แม้ว่าไซต์นั้นจะได้รับอนุญาตในรายการข้อยกเว้นของคุณก็ตาม

### <a name="mitigation-2-validate-the-pex-endpoint-has-been-correctly-configured"></a>การแก้ไข 2: ตรวจสอบตำแหน่งข้อมูล PEX ว่าได้รับการกำหนดค่าอย่างถูกต้อง

Project Operations ต้องการให้พารามิเตอร์โครงการอ้างอิงจุดสิ้นสุด PEX ตำแหน่งข้อมูลนี้จำเป็นในการสื่อสารกับบริการที่ใช้เพื่อแสดงโครงสร้างการแบ่งงาน หากไม่ได้เปิดใช้งานพารามิเตอร์ คุณจะได้รับข้อผิดพลาด "พารามิเตอร์โครงการไม่ถูกต้อง" ในการปรับปรุงตำแหน่งข้อมูล PEX ให้ทำตามขั้นตอนต่อไปนี้

1. เพิ่มฟิลด์ **จุดสิ้นสุด PEX** ไปยังหน้า **พารามิเตอร์โครงการ**
2. ระบุชนิดผลิตภัณฑ์ที่คุณใช้ ค่านี้ถูกใช้เมื่อตั้งค่าจุดสิ้นสุด PEX เมื่อมีการดึงข้อมูล ชนิดผลิตภัณฑ์ถูกกำหนดไว้แล้วในจุดสิ้นสุด PEX รักษาค่านั้นไว้
3. อัปเดตฟิลด์ด้วยค่าต่อไปนี้: `https://project.microsoft.com/<lang>/?org=<cdsServer>#/taskgrid?projectId=<id>&type=2` ตารางต่อไปนี้แสดงพารามิเตอร์ชนิดที่ควรใช้ตามชนิดผลิตภัณฑ์

      | **ชนิดผลิตภัณฑ์**                     | **พารามิเตอร์ชนิด** |
      |--------------------------------------|--------------------|
      | Project for the Web ในองค์กรเริ่มต้น   | ชนิด=0             |
      | Project for the Web ในองค์กรที่มีชื่อของ CDS | ชนิด=1             |
      | Project Operations                   | ชนิด=2             |

4. ลบฟิลด์ออกจากหน้า **พารามิเตอร์โครงการ**

### <a name="mitigation-3-sign-in-to-projectmicrosoftcom"></a>การย้าย 3: ลงชื่อเข้าใช้ project.microsoft.com
ในเบราว์เซอร์ Microsoft Edge ของคุณ เปิดแท็บใหม่ ไปที่ project.microsoft.com และลงชื่อเข้าใช้โดยใช้บทบาทผู้ใช้ที่คุณใช้ในการเข้าถึง Project Operations

## <a name="issue-the-project-doesnt-load-and-the-ui-is-stuck-on-the-spinner"></a>ปัญหา: โครงการไม่โหลดและ UI ค้างอยู่ที่สปินเนอร์

สำหรับวัตถุประสงค์ของการรับรองความถูกต้อง ต้องเปิดใช้งานป๊อปอัปเพื่อให้ตารางงานโหลด หากไม่ได้เปิดใช้งานป๊อปอัป หน้าจอจะค้างอยู่ที่สปินเนอร์การโหลด กราฟิกต่อไปนี้แสดง URL ที่มีป้ายชื่อป๊อปอัปที่ถูกบล็อกในแถบที่อยู่ ซึ่งส่งผลให้สปินเนอร์ค้างขณะพยายามโหลดเพจ 

   ![สปินเนอร์ค้างและบล็อกป๊อปอัป](media/popupsblocked.png)

### <a name="mitigation-1-enable-pop-ups"></a>การแก้ไข 1: เปิดใช้งานป๊อปอัป

เมื่อโครงการของคุณค้างอยู่ที่สปินเนอร์ เป็นไปได้ว่าป๊อปอัปไม่ได้เปิดใช้งาน

#### <a name="microsoft-edge"></a>Microsoft Edge

การเปิดใช้งานป๊อปอัปในเบราว์เซอร์ Edge ของคุณมีสองวิธี

1. ในเบราว์เซอร์ Edge ให้เลือกการแจ้งเตือนที่มุมขวาบนของเบราว์เซอร์
2. เลือก **อนุญาตป๊อปอัปและเปลี่ยนเส้นทาง** จากสภาพแวดล้อม Dataverse เฉพาะเสมอ
 
     ![หน้าต่างป๊อปอัปถูกบล็อก](media/enablepopups.png)

อีกวิธีหนึ่งคือ คุณยังสามารถทำตามขั้นตอนต่อไปนี้:

1. เปิดเบราว์เซอร์ Edge ของคุณ
2. ที่มุมบนขวา ให้เลือก **จุดไข่ปลา** (...) จากนั้นเลือก **การตั้งค่า** > **สิทธิ์สำหรับไซต์** > **ป๊อปอัปและการเปลี่ยนเส้นทาง**
3. ปิด **ป๊อปอัปและเปลี่ยนเส้นทาง** เพื่อบล็อกป๊อปอัปหรือเปิดเพื่ออนุญาตป๊อปอัปในอุปกรณ์ของคุณ
4. หลังจากที่คุณเปิดใช้งานป๊อปอัป ให้รีเฟรชเบราว์เซอร์ของคุณ 

#### <a name="google-chrome"></a>Google Chrome
1. เปิดเบราว์เซอร์ Chrome ของคุณ
2. ไปที่เพจที่บล็อกป๊อปอัป
3. ในแถบที่อยู่ ให้เลือก **ป๊อปอัปถูกบล็อก**
4. เลือกลิงก์สำหรับป๊อปอัปที่คุณต้องการดู
5. หลังจากที่คุณเปิดใช้งานป๊อปอัป ให้รีเฟรชเบราว์เซอร์ของคุณ 

> [!NOTE]
> หากต้องการดูป๊อปอัปสำหรับไซต์เสมอ ให้เลือก **อนุญาตป๊อปอัปและเปลี่ยนเส้นทางจาก [ไซต์] เสมอ** แล้วเลือก **เสร็จสิ้น**

## <a name="issue-3-administration-of-privileges-for-project-for-the-web"></a>ปัญหาที่ 3: การจัดการสิทธิพิเศษสำหรับ Project for the Web

Project Operations อาศัยบริการการจัดกำหนดการภายนอก บริการกำหนดให้ผู้ใช้มีบทบาทหลายบทบาทที่ได้รับมอบหมายซึ่งอนุญาตให้พวกเขาอ่านและเขียนไปยังเอนทิตีที่เกี่ยวข้องกับ WBS เอนทิตีเหล่านี้รวมถึงงานโครงการ การมอบหมายทรัพยากร และการอ้างอิงงาน หากผู้ใช้ไม่สามารถแสดง WBS เมื่อนำทางไปยังแท็บ **งาน** อาจเป็นเพราะ **โครงการ** สำหรับ **Project Operations** ยังไม่ได้เปิดใช้งาน ผู้ใช้อาจได้รับข้อผิดพลาด Security role หรือข้อผิดพลาดที่เกี่ยวข้องกับการปฏิเสธการเข้าถึง

### <a name="mitigation-1-validate-the-application-user-and-end-user-security-roles"></a>การแก้ไข 1: ตรวจสอบความถูกต้องของผู้ใช้แอปพลิเคชันและบทบาทความปลอดภัยของผู้ใช้ปลายทาง

1. ไปที่ **การตั้งค่า** > **ความปลอดภัย** > **ผู้ใช้** > **ผู้ใช้แอปพลิเคชัน**  

   ![ตัวอ่านแอปพลิเคชัน](media/applicationuser.jpg)
   
2. ดับเบิลคลิกที่เรกคอร์ดผู้ใช้แอปพลิเคชันเพื่อตรวจสอบ:

     - ผู้ใช้มีสิทธิ์เข้าถึงโครงการ คุณสามารถทำได้โดยตรวจสอบว่าผู้ใช้มีบทบาทความปลอดภัย **ผู้จัดการโครงการ**
     - มีผู้ใช้แอปพลิเคชัน Microsoft Project อยู่ และได้รับการตั้งค่าคอนฟิกอย่างถูกต้อง
 
3. หากไม่มีผู้ใช้รายนี้ ให้สร้างเรกคอร์ดผู้ใช้ใหม่ 
4. เลือก **ผู้ใช้ใหม่** เปลี่ยนฟอร์มข้อมูลเป็น **ผู้ใช้แอปพลิเคชัน** แล้วเพิ่ม **รหัสแอปพลิเคชัน**

   ![รายละเอียดผู้ใช้แอปพลิเคชัน](media/applicationuserdetails.jpg)


## <a name="issue-4-changes-arent-saved-when-you-create-update-or-delete-a-task"></a>ปัญหาที่ 4: ระบบจะไม่บันทึกการเปลี่ยนแปลงเมื่อคุณสร้าง ปรับปรุง หรือลบงาน

เมื่อคุณทำการปรับปรุง WBS อย่างน้อยหนึ่งรายการ การเปลี่ยนแปลงจะล้มเหลวและจะไม่ถูกบันทึก เกิดข้อผิดพลาดในตารางกำหนดการโดยมีข้อความว่า "ไม่สามารถบันทึกการเปลี่ยนแปลงล่าสุดที่คุณทำ"

### <a name="mitigation-1-validate-the-license-assignment"></a>การแก้ไข 1: ตรวจสอบการกำหนดสิทธิ์การใช้งาน

1. ตรวจสอบว่าผู้ใช้ได้รับมอบหมายสิทธิ์การใช้งานที่ถูกต้อง และมีการเปิดใช้บริการในรายละเอียดแผนบริการของสิทธิ์การใช้งาน  
2. ตรวจสอบว่าผู้ใช้สามารถเปิด **project.microsoft.com**
    
### <a name="mitigation-2-validation-configuration-of-the-project-application-user"></a>การแก้ไข 2: การกำหนดค่าการตรวจสอบความถูกต้องของผู้ใช้แอปพลิเคชัน Project
1. ตรวจสอบว่ามีการสร้างผู้ใช้แอปพลิเคชัน Project
2. ใช้ Security role ต่อไปนี้กับผู้ใช้:
  
  - ผู้ใช้ Dataverse หรือผู้ใช้ฐาน
  - ระบบ Project Operations
  - ระบบโครงการ
  - ระบบการรวมแบบสองทิศทางของ Project Operations บทบาทนี้จำเป็นสำหรับสถานการณ์การปรับใช้งานตามทรัพยากร/ไม่ได้เก็บในคลังของ Project Operations


[!INCLUDE[footer-include](../includes/footer-banner.md)]
