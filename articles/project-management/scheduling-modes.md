---
title: โหมดการจัดกำหนดการ
description: บทความนี้ให้ข้อมูลเกี่ยวกับโหมดการจัดกำหนดการ
author: ruhercul
ms.date: 05/28/2021
ms.topic: article
ms.reviewer: johnmichalak
ms.author: ruhercul
ms.openlocfilehash: 3cbe14f8d458c5d9631e0595912afa8cbb87b9de
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8923671"
---
# <a name="scheduling-modes"></a>โหมดการจัดกำหนดการ

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_


Dynamics 365 Project Operations ให้ความสามารถสำหรับองค์กรในการกำหนดวิธีจัดการการเปลี่ยนแปลงไปยังตัวแปรหลักในงานภายในโครงสร้างการแบ่งงาน ตามความต้องการเฉพาะขององค์กร ผู้จัดการโครงการสามารถทำการเปลี่ยนแปลงไปยังโหมดการจัดกำหนดการ เมื่อมีการสร้างโครงการ

มีโหมดการจัดกำหนดการสามโหมดที่พร้อมใช้งานใน Project Operations:

  - ระยะเวลาคงที่ (นี่คือโหมดเริ่มต้น)
  - ความพยายามคงที่ (*งาน*)
  - หน่วยคงที่

ค่าที่ได้รับผลกระทบจากคำจำกัดความของโหมดการจัดกำหนดการเฉพาะ ถูกกำหนดโดยสูตรต่อไปนี้:

  ความพยายาม = ระยะเวลา x หน่วย

เมื่อคุณกำหนดโหมดการจัดกำหนดการของโครงการ คุณกำลังตั้งค่าหนึ่งในค่าเหล่านี้ ซึ่งจะไม่สามารถเปลี่ยนแปลงได้ การถือค่านี้เป็นค่าคงที่จะจัดลำดับความสำคัญให้กับค่านั้น ซึ่งจะแจ้งให้ระบบไม่เปลี่ยนแปลงเมื่อค่าอีกสองค่าเปลี่ยนไป ตารางต่อไปนี้ให้ข้อมูลเกี่ยวกับผลกระทบของการเลือกโหมดเฉพาะ

| **ในงานนี้**             | **หากคุณแก้ไขหน่วย**   | **หากคุณแก้ไขระยะเวลา** | **หากคุณแก้ไขความพยายาม**  |
|----------------------|---------------------------|----------------------------|---------------------------|
| งานที่หน่วยคงที่     | ระยะเวลาจะถูกคำนวณใหม่ | ความพยายามถูกคำนวณใหม่    | ระยะเวลาจะถูกคำนวณใหม่ |
| งานที่ความพยายามคงที่    | ระยะเวลาจะถูกคำนวณใหม่ | หน่วยจะถูกคำนวณใหม่    | ระยะเวลาจะถูกคำนวณใหม่ |
| งานที่ระยะเวลาคงที่  | ความพยายามถูกคำนวณใหม่   | ความพยายามถูกคำนวณใหม่    | หน่วยจะถูกคำนวณใหม่   |

สำหรับข้อมูลเพิ่มเติมเกี่ยวกับผลกระทบของโหมดที่กำหนด โปรดดู [เปลี่ยนชนิดงานเพื่อการจัดกำหนดการที่แม่นยำยิ่งขึ้น](https://support.microsoft.com/en-us/office/change-the-task-type-for-more-accurate-scheduling-b0b969ad-45bc-4e9e-8967-435587548a72) ในบทความนี้ มีการใช้คำว่า **งาน** แทน **ความพยายาม**

## <a name="change-the-organizations-scheduling-mode"></a>เปลี่ยนโหมดการจัดกำหนดการขององค์กร

ทำตามขั้นตอนต่อไปนี้เพื่อกำหนดโหมดการจัดกำหนดการขององค์กร

1. ไปที่ **การตั้งค่า** \> **ทั่วไป** \> **พารามิเตอร์** แล้วจากนั้น เลือกพารามิเตอร์โครงการ 
2. บนหน้า **พารามิเตอร์โครงการ** เลือกโหมดการจัดกำหนดการเริ่มต้นสำหรับองค์กร และจากนั้น กำหนดความสามารถให้ผู้จัดการโครงการในการแทนที่การตั้งค่า เมื่อสร้างโครงการใหม่

## <a name="change-the-scheduling-mode-setting-on-a-project"></a>เปลี่ยนการตั้งค่าโหมดการจัดกำหนดการในโครงการ

ถ้าองค์กรอนุญาตให้ผู้จัดการโครงการแทนที่โหมดการจัดกำหนดการเริ่มต้น ผู้จัดการโครงการสามารถทำการเปลี่ยนแปลงนั้นได้ เมื่อพวกเขาสร้างโครงการใหม่ อย่างไรก็ตาม หลังจากบันทึกโครงการแล้ว จะไม่สามารถเปลี่ยนโหมดการจัดกำหนดการได้

## <a name="copied-projects"></a>โครงการที่คัดลอก

เนื่องจากโครงการถูกสร้างขึ้นเมื่อมีการดำเนินการคัดลอกโครงการ ผู้จัดการโครงการจึงไม่สามารถตั้งค่าโหมดการจัดกำหนดการได้ โครงการปลายทางจะเริ่มต้นเป็นโหมดที่กำหนดไว้ในระดับองค์กรเสมอ

## <a name="copied-tasks"></a>งานที่คัดลอก

เมื่องานถูกคัดลอกจากโครงการหนึ่งไปยังอีกโครงการหนึ่ง งานจะสืบทอดโหมดการจัดกำหนดการของโครงการปลายทาง
