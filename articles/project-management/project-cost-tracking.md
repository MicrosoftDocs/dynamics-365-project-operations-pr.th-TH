---
title: การติดตามต้นทุนโครงการ
description: บทความนี้ให้ข้อมูลเกี่ยวกับวิธีที่ Project Operations ติดตามความคืบหน้าเทียบกับต้นทุนแรงงานและค่าใช้จ่ายในโครงการ
author: rumant
ms.date: 03/22/2021
ms.topic: article
ms.reviewer: johnmichalak
ms.author: rumant
ms.openlocfilehash: c069a28c6dc546e5e632c4dff29686dc7965f23e
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8923763"
---
# <a name="labor-cost-tracking-on-projects"></a>การติดตามต้นทุนแรงงานในโครงการ

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_

Dynamics 365 Project Operations ติดตามประมาณการแรงงานและการใช้จ่ายในระดับรายละเอียดที่จำเป็นส่วนที่เล็กที่สุดในแผนโครงการ ประมาณการทางการเงินของต้นทุนแรงงานขึ้นอยู่กับกำลังคนตามแผนและทรัพยากรทั่วไปหรือทรัพยากรที่ระบุชื่อที่กำหนดให้กับงานโหนดปลายสุดแต่ละงานในแผนโครงการ เมื่อโครงการเริ่มต้นขึ้นและบุคคลเริ่มรายงานเวลาเกี่ยวกับงานโครงการต่างๆ จะมีการสรุปการใช้จ่ายจริงของแรงงานซึ่งจะเริ่มต้นการคำนวณของการวางแผน

## <a name="labor-cost-tracking-view"></a>มุมมองการติดตามต้นทุนแรงงาน

บนเพจ **โครงการ** บนแท็บ **การติดตาม** คุณสามารถเลือก **การติดตาม** > **ต้นทุน** เพื่อเปิดมุมมอง **การติดตามต้นทุน** และดูความคืบหน้าของการใช้จ่ายค่าแรงในแต่ละงานในแผนโครงการ มุมมองนี้ยังเปรียบเทียบต้นทุนแรงงานจริงที่ใช้ในงานกับต้นทุนแรงงานตามแผนของงานด้วย Project Operations ใช้สูตรต่อไปนี้เพื่อคำนวณเมตริกต้นทุนแรงงาน:

- **ต้นทุนตามแผน**: ต้นทุนโดยประมาณของการกำหนดทรัพยากรทั้งหมดในงานโหนดปลายสุดแต่ละงาน
- **ต้นทุนจริง**: ผลรวมของต้นทุนที่เกิดขึ้นจริงสำหรับเวลาที่บันทึกไว้ในงาน
- **เปอร์เซ็นต์การใช้ต้นทุน**: ต้นทุนจริง ÷ ประมาณการต้นทุนเมื่อดำเนินงานเสร็จสมบูรณ์
- **ต้นทุนคงเหลือ**: ประมาณการต้นทุนเมื่อดำเนินงานเสร็จสมบูรณ์ - ต้นทุนจริง
- **ต้นทุนเมื่อดำเนินงานเสร็จสมบูรณ์**: ต้นทุนที่เหลือ - ต้นทุนจริง
- **ผลต่างต้นทุน**: ต้นทุนตามแผน - ประมาณการต้นทุนเมื่อดำเนินงานเสร็จสมบูรณ์

แต่ละงานจะแสดงการวางแผนของผลต่างต้นทุนในงาน หากประมาณการต้นทุนเมื่อดำเนินงานเสร็จสมบูรณ์มากกว่าต้นทุนตามแผน งานนั้นจะคาดว่าเกินงบประมาณ หากประมาณการต้นทุนเมื่อดำเนินงานเสร็จสมบูรณ์น้อยกว่าต้นทุนตามแผน งานนั้นจะคาดว่าเสร็จสิ้นโดยน้อยกว่างบประมาณ

>[!NOTE]
> Project Operations แสดงเฉพาะต้นทุนแรงงานในเพจ **โครงการ** บนแท็บ **การติดตาม** ขณะที่วัสดุและค่าใช้จ่ายสามารถประมาณและติดตามการใช้งานได้ แต่ต้นทุนเหล่านี้จะไม่รวมอยู่ในต้นทุนที่แสดงในแท็บ **การติดตาม** แท็บนี้ได้รับการออกแบบมาเพื่อใช้ในการประเมินต้นทุนแรงงานใหม่โดยการวางแผนกำลังคนใหม่เท่านั้น
จำนวนเงินต้นทุนทั้งหมดที่แสดงจะแปลงเป็นสกุลเงินต้นทุนของโครงการจากสกุลเงินราคาต้นทุนของโครงการที่ใช้ในการกำหนดอัตราต้นทุน สกุลเงินต้นทุนของโครงการเป็นสกุลเงินของหน่วยที่ทำสัญญาของโครงการ มูลค่าต้นทุนโดยประมาณสำหรับเวลาที่แสดงบนแท็บ **ประมาณการ** ในเพจ **โครงการ** หน้าอาจไม่รวมกับต้นทุนตามแผนในแท็บ **การติดตาม** สาเหตุของความคลาดเคลื่อนนี้เป็นเพราะความแตกต่างในการสรุปต้นทุนโดยประมาณในตาราง **ประมาณการ** และวิธีคำนวณต้นทุนตามแผนในตาราง **การติดตาม** 
>
> - แท็บ **ประมาณการ** คำนวณต้นทุนโดยประมาณโดยใช้สกุลเงินเดียวกันกับอัตราต้นทุนในรายการราคา จากนั้น ต้นทุนโดยประมาณในสกุลเงินของรายการราคาจะแปลงเป็นต้นทุนโดยประมาณในสกุลเงินต้นทุนของโครงการ ต้นทุนโดยประมาณในสกุลเงินของโครงการจะแสดงเป็นทศนิยม 2 ตำแหน่ง ไม่มีจุดใดในระหว่างการแปลงนี้จะใช้หลักทศนิยมของสกุลเงิน 
> - บนแท็บ **การติดตาม** การคำนวณต้นทุนตามแผนจะเป็นไปตามลำดับการคำนวณที่แตกต่างกันเล็กน้อย ซึ่งเกี่ยวข้องกับหลักทศนิยมของสกุลเงินที่นำไปใช้ในสองลำดับขั้น: 
   ><ol>
   ><li>จำนวนเงินต้นทุนโดยประมาณในสกุลเงินของรายการราคาจะแปลงเป็นสกุลเงินฐาน (การแปลง 1)</li>
   ><li>จำนวนเงินต้นทุนโดยประมาณในสกุลเงินฐานจะแปลงเป็นสกุลเงินต้นทุนของโครงการ (การแปลง 2) </li>
   ></ol>
   >หลักทศนิยมของสกุลเงินจะนำไปใช้ในทั้งสองขั้นตอนเพื่อให้ได้ต้นทุนตามแผน (ในแท็บ **การติดตาม**) ที่เบี่ยงเบนเล็กน้อยจากต้นทุนโดยประมาณ (ในมุมมอง **การแบ่งเวลา** บนแท็บ **ประมาณการ**) 
   
## <a name="reprojecting-costs-on-leaf-node-tasks"></a>การวางแผนต้นทุนในงานโหนดปลายสุดใหม่

ต้นทุนแรงงานในงานโหนดปลายสุดไม่สามารถวางแผนใหม่ได้โดยตรงบนแท็บ **การติดตาม** ในเพจ **โครงการ** อย่างไรก็ตาม คุณสามารถใช้มุมมอง **การติดตามกำลังคน** เพื่อวางแผนกำลังคนที่เหลือในงานใหม่ ซึ่งทำให้เกิดการคำนวณต้นทุนที่เหลือของงานใหม่อีกครั้ง ต่อไปนี้เป็นคำอธิบายวิธีการทำงานนี้

1. ผู้จัดการโครงการสามารถวางแผนกำลังคนในงานใหม่ได้โดยการปรับปรุงค่าเริ่มต้นในฟิลด์ **กำลังคนที่เหลือ** ด้วยประมาณการใหม่ของการดำเนินงานที่เหลือในงาน การวางแผนใหม่ทำให้เกิดการคำนวณใหม่ของประมาณการกำลังคนเมื่อดำเนินงานเสร็จสมบูรณ์ (EAC) ของงาน และเปอร์เซ็นต์ความคืบหน้า และผลต่างความพยายามที่คาดการณ์ไว้ในงาน EAC, ประมาณการเมื่อดำเนินงานเสร็จสมบูรณ์ (ETC) และเปอร์เซ็นต์ความคืบหน้าในงานสรุปจะถูกคำนวณอีกครั้ง และสร้างการวางแผนใหม่ของผลต่างกำลังคน
2. ระบบจะคำนวณต้นทุนที่เหลือในมุมมอง **การติดตามต้นทุน** ขึ้นอยู่กับมูลค่าใหม่สำหรับกำลังคนที่เหลือในงาน ในการคำนวณต้นทุนที่เหลือโดยพิจารณาจากกำลังคนที่เหลืออยู่ ระบบจะคำนวณต้นทุนเฉลี่ยของการดำเนินงานหนึ่งชั่วโมงในงานนั้นตามต้นทุนตามแผนหรือการดำเนินงานตามแผน ต้นทุนตามแผนคือผลรวมของต้นทุนของการกำหนดทรัพยากรทั้งหมดในงาน ต้นทุนเฉลี่ยต่อชั่วโมงจะใช้ในการคำนวณต้นทุนที่เหลือสำหรับกำลังคนที่เหลืออยู่ที่เพิ่งวางแผนในงาน
3. ต้นทุนเมื่อดำเนินงานเสร็จสมบูรณ์และเปอร์เซ็นต์การใช้ต้นทุนในงานโหนดปลายสุดจะมีการคำนวณใหม่
4. มูลค่าของต้นทุนเมื่อดำเนินงานเสร็จสมบูรณ์ของงานสรุปรวมถึงโหนดรากจะมีการคำนวณใหม่

## <a name="reprojecting-costs-on-summary-tasks"></a>การวางแผนต้นทุนในงานสรุปใหม่

คุณสามารถวางแผนต้นทุนแรงงานใหม่สำหรับงานสรุปหรืองานคอนเทนเนอร์ อย่างไรก็ตาม คุณไม่สามารถวางแผนต้นทุนแรงงานในงานโครงการสรุปใหม่ได้บนแท็บ **การติดตาม** ในเพจ **โครงการ** เช่นเดียวกับงานโหนดปลายสุด การวางแผนงานสรุปและงานคอนเทนเนอร์ใหม่สามารถทำได้โดยใช้มุมมอง **การติดตามกำลังคน** ในมุมมองนี้ คุณสามารถวางแผนกำลังคนที่เหลือในงานสรุปใหม่ได้ ซึ่งทำให้เกิดการคำนวณต้นทุนที่เหลือในงานสรุปใหม่ ต่อไปนี้เป็นคำอธิบายวิธีการทำงานนี้

1. ผู้จัดการโครงการสามารถวางแผนกำลังคนในงานสรุปใหม่ได้โดยการปรับปรุง ค่าเริ่มต้นของการดำเนินงานที่เหลือด้วยประมาณการใหม่ของงาน การปรับปรุงนี้ทำให้เกิดการคำนวณใหม่ของประมาณการเมื่อดำเนินงานเสร็จสมบูรณ์ (EAC) ของงานสรุป และเปอร์เซ็นต์ความคืบหน้า และผลต่างของกำลังคนที่คาดการณ์ไว้ในงาน EAC, ETC, และเปอร์เซ็นต์ความคืบหน้าในงานสรุปจะถูกคำนวณอีกครั้ง และสร้างการวางแผนใหม่ของผลต่างกำลังคน
2. ระบบจะคำนวณต้นทุนที่เหลือในมุมมอง **การติดตามต้นทุน** ขึ้นอยู่กับมูลค่าใหม่สำหรับกำลังคนที่เหลือในงานสรุป ในการคำนวณต้นทุนที่เหลือโดยพิจารณาจากกำลังคนที่เหลืออยู่ ระบบจะคำนวณต้นทุนเฉลี่ยของการดำเนินงานหนึ่งชั่วโมงในงานสรุปตามต้นทุนตามแผนหรือการดำเนินงานตามแผน ต้นทุนเฉลี่ยต่อชั่วโมงจะใช้ในการคำนวณต้นทุนสำหรับกำลังคนที่เหลืออยู่ที่เพิ่งวางแผนในงานสรุป
3. ต้นทุนเมื่อดำเนินงานเสร็จสมบูรณ์และเปอร์เซ็นต์การใช้ต้นทุนในงานสรุปจะมีการคำนวณใหม่
4. ต้นทุนเมื่อดำเนินงานเสร็จสมบูรณ์ใหม่จะกระจายลงไปยังงานย่อยในสัดส่วนเดียวกันกับต้นทุนตามแผนเดิมที่อยู่ในงาน
5. ต้นทุนเมื่อดำเนินงานเสร็จสมบูรณ์ใหม่ในแต่ละงานที่อยู่ในงานเฉพาะจะมีการคำนวณลงไปยังงานโหนดปลายสุด ตามค่านี้ งานย่อยที่ได้รับผลกระทบลงไปยังโหนดปลายสุดจะมีการคำนวณต้นทุนที่เหลือและเปอร์เซ็นต์การใช้ต้นทุนใหม่ตามค่าต้นทุนเมื่อดำเนินงานเสร็จสมบูรณ์ ค่านี้ส่งผลให้เกิดการวางแผนใหม่สำหรับผลต่างต้นทุนคนของงาน 


ฟิลด์ **ประสิทธิภาพต้นทุน** สามารถตั้งค่าได้จากข้อมูลการติดตาม เมื่อผลต่างต้นทุนสำหรับโหนดรากในมุมมอง **การติดตามค่าใช้จ่าย** เป็นลบ คุณสามารถตั้งค่าฟิลด์นี้เป็น **ต่ำกว่างบประมาณ** เมื่อผลต่างต้นทุนสำหรับโหนดรากเป็นค่าบวก คุณสามารถตั้งค่าเป็น **เกินงบประมาณ**


[!INCLUDE[footer-include](../includes/footer-banner.md)]
