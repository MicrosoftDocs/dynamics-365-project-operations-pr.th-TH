---
title: การจัดกำหนดการภายนอก
description: บทความนี้ให้ข้อมูลเกี่ยวกับโหมดการจัดกำหนดการภายนอก
author: ruhercul
ms.date: 10/31/2022
ms.topic: article
ms.reviewer: johnmichalak
ms.author: ruhercul
ms.openlocfilehash: 746fb3a7c812b2b387ec707e58796d02d2473847
ms.sourcegitcommit: b1a5b9bb8b826678fc52f1d5a3d199a71caccb0a
ms.translationtype: HT
ms.contentlocale: th-TH
ms.lasthandoff: 11/03/2022
ms.locfileid: "9736975"
---
# <a name="external-scheduling"></a>การจัดกำหนดการภายนอก

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง การปรับใช้ Lite - จัดการกับการออกใบแจ้งหนี้ชั่วคราว_

โหมดการจัดกำหนดการภายนอกช่วยให้คุณสร้าง อัปเดต และลบเอนทิตีที่เกี่ยวข้องกับโครงสร้างการแบ่งงาน (WBS) ได้ตามปกติ แต่จะไม่มีขีดจำกัดปัจจุบันที่บังคับใช้โดย Microsoft Project for the Web นอกจากนี้ยังให้การตรวจสอบที่จำกัดด้วย โหมดนี้ควรใช้โดยลูกค้าต่อไปนี้เท่านั้น:

- ลูกค้าที่มีเครื่องมือที่จำเป็นในการกำหนด WBS นอกตรรกะการจัดกำหนดการที่มีให้โดย Project Operations
- ลูกค้าที่ต้องจัดการลำดับชั้นของกำหนดการ การขึ้นต่อกัน หรือระยะเวลาของงาน

> [!IMPORTANT]
> ข้อมูลที่ป้อนไม่ถูกต้องในเอนทิตีที่เกี่ยวข้องกับ WBS อาจไม่แสดงในตารางการกระทบยอดทรัพยากร ตารางการประเมิน ตารางการติดตาม หรือตารางการกำหนดทรัพยากร

## <a name="configuration"></a>Configuration

คุณลักษณะนี้เปิดใช้งานโดยค่าเริ่มต้น อย่างไรก็ตาม บนหน้าหลักแบบสำเร็จรูปสำหรับโครงการ ฟิลด์ที่เกี่ยวข้องจะไม่ปรากฏตามค่าเริ่มต้น ในการเปิดใช้งานฟิลด์ ใน Maker Portal ให้เปิดหน้าหลักสำหรับเอนทิตีโครงการ เลือกฟิลด์ **โปรแกรมการจัดกำหนดการ** แล้วเปลี่ยนฟิลด์เป็น **มองเห็นได้โดยค่าเริ่มต้น** หากคุณไม่ได้ใช้หน้าหลักของโครงการสำเร็จรูป ให้แก้ไขเพจที่มีอยู่แล้วเพิ่มฟิลด์ **โปรแกรมการจัดกำหนดการ**

## <a name="settings"></a>การตั้งค่า

หากต้องการใช้โหมดการจัดกำหนดการภายนอก คุณต้องสร้างโครงการใหม่ก่อนแล้วเลือกโปรแกรมการจัดกำหนดการเป็น **จัดกำหนดการภายนอก** ในรายการดรอปดาวน์ในหน้าหลักของโครงการ หลังจากตั้งค่าโหมดนี้สำหรับโครงการแล้ว จะไม่สามารถเปลี่ยนแปลงได้

## <a name="viewing-the-wbs"></a>การดู WBS

ถ้าโครงการถูกจัดกำหนดการภายนอก การเข้าถึง Project for the Web จะถูกจำกัดสำหรับโครงการนั้น เมื่อต้องการดู WBS คุณต้องไปที่กริดการติดตาม ซึ่งจะแสดง WBS แบบเต็ม

## <a name="creating-and-editing-the-wbs"></a>การสร้างและการแก้ไข WBS

ถ้ามีการเปิดใช้งานการจัดกำหนดการภายนอกสำหรับโครงการ คุณต้องกำหนดข้อมูลสำหรับเอนทิตีที่เกี่ยวข้องกับ WBS ทั้งหมด รวมถึงงาน สมาชิกในทีม การกำหนดทรัพยากร และการขึ้นต่อกัน

แผนภาพต่อไปนี้แสดงโมเดลข้อมูลสำหรับการวางแผนโครงการ

![โมเดลข้อมูลการวางแผนโครงการ](media/projectplanningdatamodel.png)

## <a name="functional-limitations"></a>ข้อจำกัดการทำงาน

ไม่อนุญาตให้ดำเนินการต่อไปนี้ในโครงการที่มีกำหนดการภายนอก

### <a name="project-planning"></a>การวางแผนโครงการ

- **คัดลอกโครงการ** – การดำเนินการนี้ไม่ได้รับการสนับสนุนในโครงการที่จัดกำหนดการภายนอก
- **ย้ายโครงการ** – การเปลี่ยนแปลงวันที่เริ่มต้นของโครงการจะไม่ย้ายการเริ่มต้นของงานหรือการกำหนดทรัพยากรใน WBS
- **อัปเดตผู้จัดการโครงการ** – การเปลี่ยนแปลงผู้จัดการโครงการในหน้าหลักของโครงการจะไม่สร้างสมาชิกทีมโครงการใหม่โดยอัตโนมัติจนกว่าโครงการจะถูกแปลง
- **การอัปเดตเทมเพลตชั่วโมงทำงานของโครงการ** – การเปลี่ยนแปลงเทมเพลตชั่วโมงทำงานของโครงการจะไม่คำนวณกำหนดการของโครงการใหม่
- **เค้าโครงการกำหนดทรัพยากร** – การสร้างการกำหนดทรัพยากรจะไม่อัปเดตฟิลด์ **mdyn\_PlannedWork** โดยอัตโนมัติ ฟิลด์นี้ใช้เพื่อจัดเก็บเค้าโครงสำหรับความพยายามในการกำหนดทรัพยากร ถ้าคุณแสดงความพยายามตามระยะเวลาในกริดการกำหนดทรัพยากรหรือกริดการกระทบยอดทรัพยากร คุณต้องกำหนดเค้าโครงการกำหนดทรัพยากรที่ถูกต้อง เค้าโครงเหล่านี้ต้องได้รับการจัดรูปแบบอย่างถูกต้อง เพื่อกระตุ้นให้มีการคำนวณทั้งเค้าโครงต้นทุนและเค้าโครงราคาขาย เราขอแนะนำให้คุณสร้างโครงการทดสอบที่จัดกำหนดการโดย Project for the Web แล้วตรวจทานข้อมูลที่เกี่ยวข้องเพื่อยืนยันข้อกำหนดและการจัดรูปแบบ

### <a name="resource-management"></a>การจัดการทรัพยากร

- **การเติมเต็มทรัพยากรทั่วไป** – ไม่รองรับการเติมเต็มทรัพยากรทั่วไปสำหรับโครงการที่จัดกำหนดการภายนอก ความพยายามที่จะปฏิบัติตามข้อกำหนดที่เปิดอยู่จะสร้างสมาชิกทีมโครงการใหม่ แต่จะไม่ลบสมาชิกในทีมทั่วไปหรือแทนที่สมาชิกในทีมทั่วไปในการกำหนดทรัพยากรที่มีอยู่
- **ลบสมาชิกในทีม** – การลบสมาชิกในทีมจะไม่ลบการกำหนดทรัพยากรโดยอัตโนมัติ

### <a name="quoting-and-contracting"></a>การเสนอราคาและการทำสัญญา

- **การนำเข้ารายละเอียดรายการใบเสนอราคาและรายละเอียดการให้บริการตามสัญญา** – เมื่อนำเข้ารายละเอียดใบเสนอราคาหรือรายละเอียดการให้บริการตามสัญญาจากโครงการ แอปพลิเคชันได้รับการทดสอบเพื่อรองรับงานสูงสุด 500 งานใน WBA โดยอิงตามการมอบหมายงาน 20 รายการต่องาน

### <a name="actuals-and-invoicing"></a>ข้อมูลจริงและการออกใบแจ้งหนี้

- แม้ว่าจะไม่มีการเปลี่ยนแปลงการตรวจสอบความถูกต้องที่มีอยู่ระหว่าง WBS กับธุรกรรมทางการเงิน สิ่งสำคัญคือคุณต้องปฏิบัติตามโมเดลข้อมูลแบบสำเร็จรูป เพื่อให้แน่ใจว่าธุรกรรมขั้นปลายทั้งหมดทำงานตามที่คาดไว้
