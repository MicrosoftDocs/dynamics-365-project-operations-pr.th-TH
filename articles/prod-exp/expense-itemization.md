---
title: การแสดงรายการค่าใช้จ่าย
description: หัวข้อนี้จะอธิบายวิธีการแสดงรายการค่าใช้จ่ายโดยใช้พื้นที่ทำงานค่าใช้จ่ายที่ออกแบบใหม่
author: suvaidya
ms.date: 12/16/2021
ms.topic: article
ms.reviewer: johnmichalak
ms.author: suvaidya
ms.openlocfilehash: 34b11c6bd8be729957973a60fccccc2dd32c2669
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: th-TH
ms.lasthandoff: 04/14/2022
ms.locfileid: "8574545"
---
# <a name="expense-itemization"></a>การแสดงรายการค่าใช้จ่าย

[!include [banner](../includes/banner.md)]

_**นำไปใช้กับ:** Project Operations สำหรับสถานการณ์ทรัพยากร/ไม่ได้เก็บในคลัง_

องค์กรมักต้องการให้พนักงานแจ้งรายละเอียดค่าใช้จ่ายที่เกิดขึ้นระหว่างการเดินทาง ตัวอย่างเช่น หน้าบัญชีโรงแรมอาจมีการลงรายการข้อมูลหลายรายการสำหรับอัตราค่าห้องพัก ภาษี ที่จอดรถ และค่าใช้จ่ายเบ็ดเตล็ดอื่นๆ ที่เกิดขึ้นในแต่ละวันระหว่างการเข้าพัก หรือค่าอาหารอาจทำให้คุณต้องระบุรายละเอียดอาหารเช้า อาหารกลางวัน หรืออาหารเย็นที่ละเอียดยิ่งขึ้น ไม่ว่าความต้องการขององค์กรจะเป็นแบบใด คุณสามารถตั้งค่าประเภทค่าใช้จ่ายแต่ละประเภทให้แสดงประเภทย่อยหรือรายการข้อมูลที่ประกอบกันเป็นค่าใช้จ่ายได้ แม้ว่าการแสดงรายการจะมีการรองรับใน **การจัดการค่าใช้จ่าย** เสมอ แต่พื้นที่ทำงาน **ค่าใช้จ่ายที่ออกแบบใหม่** ช่วยให้การแสดงรายการมีประสิทธิภาพมากขึ้นเมื่อเปิดใช้งานคุณลักษณะ **ความสามารถในการแสดงรายการค่าใช้จ่ายที่เกิดซ้ำอย่างรวดเร็ว**  

## <a name="enable-quick-itemization"></a>เปิดใช้งานการแสดงรายการด่วน 

คุณสามารถใช้คุณลักษณะ **ความสามารถในการแสดงรายการค่าใช้จ่ายที่เกิดซ้ำอย่างรวดเร็ว** เพื่อแสดงรายการค่าใช้จ่ายที่เกิดขึ้นได้อย่างรวดเร็วโดยที่สามารถหลีกเลี่ยงการป้อนค่าใช้จ่ายรายวันแต่ละครั้งในระยะเวลาของการเข้าพัก ทำตามขั้นตอนต่อไปนี้เพื่อเปิดใช้งานการแสดงรายการด่วน

1. ไปที่พื้นที่ทำงาน **การจัดการคุณลักษณะ** และในรายการคุณลักษณะ ให้ค้นหาและเลือก **รายงานค่าใช้จ่ายที่ออกแบบใหม่** 
2. เลือก **เปิดใช้งานตอนนี้** 
3. ในรายการคุณลักษณะ ให้ค้นหาและเลือก **ความสามารถในการแสดงรายการค่าใช้จ่ายที่เกิดซ้ำอย่างรวดเร็ว**
4. เลือก **เปิดใช้งานตอนนี้** 

## <a name="itemization-grid"></a>ตารางการแสดงรายการ 

ถ้าประเภทค่าใช้จ่ายมีประเภทย่อยหรือส่วนประกอบอื่นที่ประกอบกันเป็นค่าใช้จ่ายนั้น คุณก็สามารถแสดงรายการได้ เมื่อต้องการแสดงรายการค่าใช้จ่าย ให้เลือกรายการค่าใช้จ่ายในรายงานค่าใช้จ่าย และในบานหน้าต่าง **รายละเอียดค่าใช้จ่าย** ให้เลือก **การดำเนินการ** > **แสดงรายการ** ตัวเลือก **การแสดงรายการ** แสดงให้เห็นตารางที่มีฟิลด์ ตารางต่อไปนี้แสดงตัวอย่างของแต่ละฟิลด์ในตารางและวิธีแสดงฟิลด์ในรายงานค่าใช้จ่าย 

|     ฟิลด์          |     คำอธิบาย                                                                                  |     ตัวอย่างเช่น              |
|--------------------|--------------------------------------------------------------------------------------------------|--------------------------|
|     ประเภทย่อย    |     รายการของประเภทย่อยที่กำหนดค่าภายใต้ประเภทค่าใช้จ่ายชนิด **โรงแรม**             |     ราคาห้องพักรายวัน      |
|     วันที่เริ่มต้น     |     วันที่ที่เกิดรายการค่าใช้จ่ายครั้งแรก                                           |     13/09/2021           |
|     ราคารายวัน     |     จำนวนเงินที่เกิดขึ้นสำหรับรายการค่าใช้จ่าย                                                    |     200                  |
|     ปริมาณ       |     จำนวนครั้งที่เรียกเก็บเงินซ้ำในช่วงเวลาที่ต่อเนื่องกัน                       |     3                    |

![แสดงรายการค่าใช้จ่าย](media/Itemization%20screen%201.png)

เมื่อคุณบันทึกการแสดงรายการ คุณจะเห็นรายการที่แสดงแยกแต่ละรายการสำหรับปริมาณที่ระบุในตารางการแสดงรายการ แต่ละบรรทัดเริ่มต้นในวันที่ที่ระบุไว้ในตาราง

![รายงานที่แสดงรายการ](media/Itemization%20screen%202.png)

