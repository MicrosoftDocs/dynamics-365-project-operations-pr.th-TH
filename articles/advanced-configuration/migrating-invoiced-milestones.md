---
title: ย้ายหลักเป้าหมายการเรียกเก็บเงินที่ออกใบแจ้งหนี้เต็มจำนวนเมื่อถ่ายโอน
description: หัวข้อนี้อธิบายวิธีย้ายหลักเป้าหมายการเรียกเก็บเงินที่มีราคาคงที่ซึ่งออกใบแจ้งหนี้ให้กับลูกค้าสำหรับสัญญาโครงการที่เปิดอยู่ก่อนวันที่เริ่มใช้งานจริง
author: sigitac
ms.date: 01/10/2022
ms.topic: article
ms.reviewer: johnmichalak
ms.author: sigitac
ms.openlocfilehash: ccdba864a68521024b2c479c12cf5cea616c5bbf
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: th-TH
ms.lasthandoff: 04/14/2022
ms.locfileid: "8576293"
---
# <a name="migrate-fully-invoiced-billing-milestones-at-cutover"></a>ย้ายหลักเป้าหมายการเรียกเก็บเงินที่ออกใบแจ้งหนี้เต็มจำนวนเมื่อถ่ายโอน

_**นำไปใช้กับ:** Project Operations สำหรับสถานการณ์ทรัพยากร/ไม่ได้เก็บในคลัง_

## <a name="scenario"></a>สถานการณ์สมมติ

Contoso กำลังใช้งาน Microsoft Dynamics 365 Project Operations สำหรับสถานการณ์ทรัพยากร/ไม่เก็บในคลัง ในส่วนหนึ่งของกิจกรรมการถ่ายโอน ทีมดำเนินการต้องย้ายสัญญาโครงการที่เปิดอยู่จากระบบเก่า สัญญาโครงการบางรายการรวมถึงรายละเอียดการให้บริการตามสัญญาที่ใช้วิธีการเรียกเก็บเงินราคาคงที่และได้ออกใบแจ้งหนี้บางส่วนให้กับลูกค้าปลายทางแล้ว ทีมดำเนินการต้องย้ายหลักเป้าหมายการเรียกเก็บเงินเหล่านี้เป็น **ใบแจ้งหนี้ของลูกค้าที่ลงรายการบัญชีแล้ว** เนื่องจากต้องรวมอยู่ในมูลค่าสัญญาทั้งหมดเพื่อวัตถุประสงค์ในการรับรู้รายได้ อย่างไรก็ตาม ยอดดุลลูกค้าในบัญชีลูกหนี้และบัญชีแยกประเภททั่วไปต้องไม่ได้รับผลกระทบ

## <a name="solution"></a>โซลูชัน

### <a name="prerequisites"></a>ข้อกำหนดเบื้องต้น

- คุณต้องติดตั้ง Dynamics 365 Finance 10.0.24 หรือใหม่กว่า
- สภาพแวดล้อมที่ขั้นตอนการย้ายจะเสร็จสมบูรณ์ต้องอยู่ในโหมดการบำรุงรักษา ไม่ควรทำกิจกรรมอื่นในขณะที่กำลังย้ายข้อมูลหลักเป้าหมาย
- ต้องปฏิบัติตามขั้นตอนการย้ายทุกประการตามที่อธิบายไว้ที่นี่ และสามารถใช้ได้เฉพาะกับกิจกรรมการถ่ายโอนเท่านั้น Microsoft ไม่สนับสนุนการใช้ความสามารถนี้ในลักษณะอื่น

### <a name="create-a-cutover-version-of-the-project-operations-integration-contract-line-milestones-dual-write-map"></a>สร้างเวอร์ชันถ่ายโอนของแผนผังการรวมแบบสองทิศทางของหลักเป้าหมายในรายละเอียดการให้บริการตามสัญญาของการรวม Project Operations 

1. ตรวจสอบให้แน่ใจว่าการแมปเป้าหมายสำหรับเอนทิตี **หลักเป้าหมายในรายละเอียดการให้บริการตามสัญญาของการรวมของ Project Operations** เป็นปัจจุบัน 

    1. ใน Finance ไปที่ **การจัดการข้อมูล** \> **เอนทิตีข้อมูล** และเลือกเอนทิตี **หลักเป้าหมายในรายละเอียดการให้บริการตามสัญญาของการรวมของ Project Operations** 
    2. เลือก **แก้ไขการแมปเป้าหมาย** 
    3. บนหน้า **แมปการจัดเตรียมกับเป้าหมาย** เลือก **สร้างการแมป** แล้วยืนยันว่าคุณต้องการสร้างการแมป

2. หยุดและรีเฟรชแผนผังการรวมแบบสองทิศทางของ **หลักเป้าหมายในรายละเอียดการให้บริการตามสัญญาของการรวม Project Operations** (**msdyn\_contractlinescheduleofvalues**) 

    1. ไปที่ **การจัดการข้อมูล** \> **การรวมแบบสองทิศทาง** เลือกแผนผังและเปิดรายละเอียด 
    2. เลือก **หยุด** และรอจนกว่าระบบจะหยุดแผนผัง 
    3. เลือก **รีเฟรชตาราง**

3. เพิ่มการแมปสำหรับสถานะธุรกรรม

    1. เลือก **เพิ่มการแมป**
    2. บนบรรทัดใหม่ในคอลัมน์ **แอปการเงินและการดำเนินงาน** เลือกฟิลด์ **TRANSSTATUS \[TRANSSTATUS\]**
    3. ในคอลัมน์ **Microsoft Dataverse** เลือก **msdyn\_invoicestatus \[สถานะใบแจ้งหนี้\]**
    4. ในคอลัมน์ **ชนิดแผนผัง** ให้เลือกลูกศรขวา (**\>**)
    5. ในกล่องโต้ตอบที่ปรากฏขึ้น ในฟิลด์ **ทิศทางการซิงค์** เลือก **Dataverse ไปยังแอปการเงินและการดำเนินงาน**
    6. เลือก **เพิ่มการแปลง**
    7. ในฟิลด์ **ชนิดการแปลง** ให้เลือก **ValueMap**
    8. เลือก **เพิ่มการแมปค่า**
    9. ในฟิลด์ด้านซ้าย ให้ป้อน **4** ในฟิลด์ด้านขวา ให้ป้อน **192350001** 
    10. เลือก **บันทึก** แล้วปิดกล่องโต้ตอบ

4. เลือก **บันทึกเป็น** เพื่อบันทึกเวอร์ชันของแผนผังการรวมแบบสองทิศทาง 
5. ในบานหน้าต่าง **เพิ่มตาราง** ในฟิลด์ **ผู้เผยแพร่** เลือก **ผู้เผยแพร่เริ่มต้น**
6. ในฟิลด์ **เวอร์ชัน** ให้ป้อนเวอร์ชัน
7. ในฟิลด์ **คำอธิบาย** ให้ป้อนหมายเหตุเกี่ยวกับเวอร์ชันถ่ายโอนของแผนผังนี้ 
8. เลือก **บันทึก**
9. เริ่มต้นแผนผัง

### <a name="migrate-invoiced-milestones-to-the-dataverse-environment"></a>ย้ายหลักเป้าหมายที่ออกใบแจ้งหนี้ไปยังสภาพแวดล้อม Dataverse

1. ในสภาพแวดล้อม Project Operations Dataverse สร้างหลักเป้าหมายที่มีสถานะใบแจ้งหนี้เป็น **พร้อมออกใบแจ้งหนี้** ในจุดนี้ อย่าย้ายข้อมูลหลักเป้าหมายที่ยังไม่ได้ออกใบแจ้งหนี้

    > [!NOTE]
    > ก่อนที่คุณจะย้ายหลักเป้าหมายการเรียกเก็บเงิน ตรวจสอบให้แน่ใจว่ามิติทางการเงินที่เกี่ยวข้องกับรายละเอียดการให้บริการตามสัญญาโครงการได้รับการตั้งค่าตามที่คาดไว้ คุณจะแก้ไขมิติทางการเงินไม่ได้หลังจากการย้ายเสร็จสมบูรณ์

2. หลังจากย้ายข้อมูลหลักเป้าหมายทั้งหมดแล้ว ให้หยุดแผนผังการวมแบบสองทิศทางต่อไปนี้:

    - หลักเป้าหมายในรายละเอียดการให้บริการตามสัญญาของการรวม Project Operations (msdyn\_contractlinescheduleofvalues)
    - ข้อมูลจริงของการรวม Project Operations (msdyn\_actuals)
    - ข้อเสนอใบแจ้งหนี้โครงการ V2 (ใบแจ้งหนี้)

    เมื่อต้องการหยุดแผนผัง ให้ทำตามขั้นตอนเหล่านี้

    1. ใน Finance ไปที่ **การจัดการข้อมูล** \> **การรวมแบบสองทิศทาง** เลือกแผนผังและเปิดรายละเอียด
    2. เลือก **หยุด** และรอจนกว่าระบบจะหยุดแผนผัง

3. ในสภาพแวดล้อม Project Operations Dataverse ให้สร้างและยืนยันใบแจ้งหนี้ชั่วคราวสำหรับหลักเป้าหมายการเรียกเก็บเงิน 

    1. ในแผนผังเว็บไซต์ ไปที่สัญญาโครงการ เลือกสัญญา จากนั้นเลือก **สร้างใบแจ้งหนี้**
    2. หลังจากสร้างใบแจ้งหนี้แล้ว ให้เปิดจากเมนู **ใบแจ้งหนี้** ในแผนผังเว็บไซต์ จากนั้นเลือก **ยืนยัน**

    ขั้นตอนนี้จะสร้างเรกคอร์ดที่จำเป็นในสภาพแวดล้อม Dataverse อย่างไรก็ตาม การดำเนินการดังกล่าวจะไม่ส่งผลกระทบต่อการเงินและบัญชีลูกหนี้ เนื่องจากมีการหยุดแผนผังการรวมแบบสองทิศทางที่แสดงไว้ก่อนหน้านี้

4. หลังจากยืนยันใบแจ้งหนี้ชั่วคราวทั้งหมดแล้ว ให้คืนกลับแผนผังการรวมแบบสองทิศทางทั้งหมดกลับเป็นสถานะเริ่มต้น

    1. ปรับปรุงเวอร์ชันของแผนผังการรวมแบบสองทิศทางของ **หลักเป้าหมายในรายละเอียดการให้บริการตามสัญญาของการรวม Project Operations** (**msdyn\_contractlinescheduleofvalues**) กลับเป็นสถานะเดิม 
    2. เลือกแผนผังการรวมแบบสองทิศทางในรายการแผนผัง เลือก **เวอร์ชันแผนผังตาราง** จากนั้นเลือกเวอร์ชันดั้งเดิมของแผนผังตาราง
    3. เลือก **บันทึก**
    4. เริ่มการทำงานของแผนผังการรวมแบบสองทิศทางต่อไปนี้ใหม่:

        - หลักเป้าหมายในรายละเอียดการให้บริการตามสัญญาของการรวม Project Operations (msdyn\_contractlinescheduleofvalues)
        - ข้อมูลจริงของการรวม Project Operations (msdyn\_actuals)
        - ข้อเสนอใบแจ้งหนี้โครงการ V2 (ใบแจ้งหนี้)

ขณะนี้มีการย้ายข้อมูลหลักเป้าหมายแล้ว และระบบก็พร้อมสำหรับขั้นตอนต่อไปในกิจกรรมการถ่ายโอน
