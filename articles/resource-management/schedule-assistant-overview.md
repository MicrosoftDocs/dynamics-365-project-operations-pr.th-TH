---
title: ภาพรวมระบบจัดการกำหนดการ
description: หัวข้อนี้ให้ข้อมูลเกี่ยวกับการทำงานกับระบบจัดการกำหนดการเพื่อจองทรัพยากร
author: ruhercul
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: ruhercul
ms.openlocfilehash: da551e805f395e466952df1dbb7d193bdddba358
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: th-TH
ms.lasthandoff: 10/16/2020
ms.locfileid: "4085788"
---
# <a name="schedule-assistant-overview"></a>ภาพรวมระบบจัดการกำหนดการ

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_

ระบบจัดการกำหนดการใช้เพื่อจองทรัพยากรตามความต้องการที่กำหนดโดยผู้จัดการโครงการ ระบบจัดการกำหนดการจะอาศัยพารามิเตอร์ที่ระบุในความต้องการทรัพยากรเพื่อค้นหาทรัพยากร ระบบจัดการกำหนดการจะแนะนำทรัพยากรที่ตรงกับความต้องการที่เกี่ยวข้อง เช่น ช่วงเวลาหรือทักษะที่จำเป็น

หลังจากระบุทรัพยากรที่เหมาะสมแล้ว ผู้จัดการทรัพยากรหรือโครงการสามารถจองทรัพยากรให้กับงานได้

## <a name="prerequisites"></a>ข้อกำหนดเบื้องต้น

ระบบจัดการกำหนดการเป็นส่วนหนึ่งของโซลูชัน Universal Resource Scheduling โซลูชันนี้รวมและติดตั้งกับ Dynamics 365 Project Operations, Dynamics 365 Field Service และ Dynamics 365 Customer Service

## <a name="matching-requirements-and-resources"></a>ความต้องการการจับคู่ และทรัพยากร

ความต้องการทรัพยากรที่สร้างขึ้นจะขึ้นอยู่กับรายละเอียด เช่น:

-   คุณลักษณะ
-   บทบาท
-   หน่วยธุรกิจ
-   การกำหนดลักษณะทรัพยากร
-   ลักษณะกำลังคน
-   เขตเวลา

ระบบจัดการกำหนดการใช้รายละเอียดเหล่านี้เพื่อกรองทรัพยากร

## <a name="launch-the-schedule-assistant"></a>เปิดใช้ระบบจัดการกำหนดการ

การเปิดระบบจัดการกำหนดการมีอยู่สองวิธี หากคุณกำลังใช้โหมดไฮบริด ในตารางสมาชิกทีม คุณสามารถเลือกสมาชิกทีมที่มีความต้องการทรัพยากรที่ยังไม่ได้รับการเติมเต็ม จากนั้นเลือก **จอง** หากคุณกำลังใช้โหมดส่วนกลาง ผู้จัดการทรัพยากรจะค้นหาและเลือกทรัพยากร

## <a name="schedule-assistant-filters"></a>ตัวกรองระบบจัดการกำหนดการ

หลังจากระบบจัดการกำหนดการทำงาน รายละเอียดจากความต้องการทรัพยากรจะแสดงเป็นค่าที่กรองแล้วในบานหน้าต่างด้านซ้าย ผู้จัดการทรัพยากรหรือผู้จัดการโครงการสามารถปรับแต่งผลลัพธ์โดยการปรับตัวกรองเพื่อให้ตรงกับความต้องการในการจัดกำหนดการ

บานหน้าต่างตัวกรองจะแสดงตัวเลือกเกี่ยวกับงาน ซึ่งรวมถึง:

-   งานเริ่มต้นและสิ้นสุด
-   คุณลักษณะ
-   บทบาท
-   หน่วยองค์กร
-   บริษัทที่จัดหาทรัพยากร
-   ชนิดทรัพยากร
-   ทรัพยากรที่ต้องการ
