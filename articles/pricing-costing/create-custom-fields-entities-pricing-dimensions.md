---
title: สร้างฟิลด์และเอนทิตีแบบกำหนดเองเป็นมิติการกำหนดราคา
description: หัวข้อนี้ให้ข้อมูลเกี่ยวกับวิธีสร้างชุดตัวเลือกหรือเอนทิตีแบบกำหนดเอง
author: rumant
manager: AnnBe
ms.date: 09/18/2020
ms.topic: article
ms.prod: ''
ms.service: dynamics-365-customerservice
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 9dd43be79f8e906298578911b3bff03e66c2f1e5
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: th-TH
ms.lasthandoff: 10/16/2020
ms.locfileid: "4085970"
---
# <a name="create-custom-fields-and-entities-as-pricing-dimensions"></a>สร้างฟิลด์และเอนทิตีแบบกำหนดเองเป็นมิติการกำหนดราคา

_**นำไปใช้กับ:** Project Operations สำหรับสถานการณ์ที่อิงตามทรัพยากร/ที่ไม่ได้เก็บในสต็อก การปรับใช้ Lite - จัดการกับการออกใบแจ้งหนี้ชั่วคราว_

ทำตามขั้นตอนต่อไปนี้ทุกครั้งที่คุณต้องการสร้างชุดตัวเลือกหรือเอนทิตีแบบกำหนดเอง

> [!IMPORTANT]
> เราขอแนะนำให้คุณทำการเปลี่ยนแปลงมิติการกำหนดราคาแบบกำหนดเองทั้งหมดในโซลูชันแยกต่างหาก หลักปฏิบัติที่สำคัญที่สุดนี้ให้ความยืดหยุ่นสำหรับการปรับปรุง หรือลบการเปลี่ยนแปลงตามความจำเป็นในอนาคต จะช่วยให้มีการใช้นำงานของคุณกลับมาใช้อีกครััง และทำให้การส่งการเปลี่ยนแปลงเหล่านี้ไปยังอินสแตนซ์อื่นเป็นไปได้ง่ายกว่าเดิม หลังจากที่คุณได้ทำการเปลี่ยนแปลงที่จำเป็นทั้งหมดแล้ว ส่งออกโซลูชันนี้เป็น **โซลูชันที่ถูกจัดการแล้ว** และนำเข้าไปยังอินสแตนซ์อื่น ๆ เพื่อนำการตั้งค่าการกำหนดราคาของคุณมาใช้ใหม่


## <a name="create-a-custom-solution-for-pricing-dimensions"></a>สร้างโซลูชันแบบกำหนดเองสำหรับมิติการกำหนดราคา
1. ไปที่ **การตั้งค่า** > **โซลูชัน** และจากนั้นเลือก **สร้าง** เพื่อสร้างโซลูชันใหม่ 
2. ตั้งชื่อโซลูชันเป็น **มิติการกำหนดราคาของ \<your organization name>** ให้ป้อนข้อมูลจำเป็นที่เหลือ แล้วเลือก **บันทึก**
  
## <a name="create-custom-fields-and-option-sets-in-the-pricing-dimension-solution"></a>สร้างฟิลด์ที่กำหนดเองและชุดตัวเลือกในโซลูชันมิติการกำหนดราคา

มิติการกำหนดราคาอาจเป็นชุดตัวเลือกหรือเอนทิตี ทั้งสองต้องถูกสร้างขึ้นในโซลูชันการกำหนดราคาของคุณ ขั้นตอนในกระบวนงานนี้อธิบายวิธีการสร้างมิติตามเอนทิตีและมิติตามชุดตัวเลือก

### <a name="entity-based-dimensions"></a>มิติตามเอนทิตี

1. ไปที่ **การตั้งค่า** > **โซลูชัน** แล้วดับเบิลคลิก **มิติการกำหนดราคาของ \<your organization name>**
2. ใน Solution Explorer บนบานหน้าต่างการนำทางด้านซ้าย เลือก **เอนทิตี**
3. เลือก **สร้าง** เพื่อสร้างเอนทิตีใหม่ที่เรียกว่า **ชื่อมาตรฐาน** 
4. ป้อนข้อมูลที่จำเป็นให้ครบ จากนั้นเลือก **บันทึก**


### <a name="option-set-based-dimensions"></a>มิติตามชุดตัวเลือก 
คุณสามารถสร้างสองมิติตามชุดตัวเลือก ใช้ **สถานที่ทำงานของทรัพยากร** เพื่อติดตามราคาของงานทำที่ **บ้าน** และการทำงาน **นอกสถานที่** และใช้ **ชั่วโมงการทำงานของทรัพยากร** กับมูลค่า **ในเวลา** และ **ล่วงเวลา** เพื่อนำมาคิดราคาเพิ่มเมื่องานสำเร็จ


1. ไปที่ **การตั้งค่า** > **โซลูชัน** และดับเบิลคลิก **มิติการกำหนดราคาของ \<your organization name>** 
2. ใน Solution Explorer บนบานหน้าต่างการนำทางด้านซ้าย เลือก **ชุดตัวเลือก** 
3. เลือก **สร้าง** เพื่อสร้างชุดตัวเลือกใหม่ ป้อนข้อมูลที่จำเป็นให้ครบ และจากนั้นเลือก **บันทึก**

## <a name="create-data-for-entity-based-dimensions"></a>สร้างข้อมูลสำหรับมิติตามเอนทิตี้

คุณสามารถสร้างข้อมูลสำหรับมิติตามเอนทิตี้ด้วยตนเอง หรือโดยใช้การนำเข้าหรือเรียกใช้บริการ Microsoft Excel ใช้ขั้นตอนในกระบวนงานนี้สร้างสองชื่อมาตรฐาน ได้แก่ **วิศวกรระบบ** และ **วิศวกรระบบอาวุโส** จากมิติตามเอนทิตี **ชื่อมาตรฐาน** ถ้าข้อมูลที่คุณต้องการสร้างมีขนาดเล็ก ดังในตัวอย่างต่อไปนี้ คุณสามารถใช้ฟอร์มมาตรฐาน

1. เลือก **การค้นหาขั้นสูง** เลือกเอนทิตี **ชื่อมาตรฐาน** แล้วเลือก **ผลลัพธ์** แถวทั้งหมดในเอนทิตี **ชื่อมาตรฐาน** จะแสดงขึ้น
2. เลือก **ใหม่** จากนั้นในฟิลด์ **ชื่อ** ให้ป้อน "วิศวกรระบบ" แล้วเลือก **บันทึก**
3. ปิดฟอร์ม 
4. ทำซ้ำขั้นตอนที่ 1-3 เพื่อสร้างชื่อมาตรฐานอื่นสำหรับ "Senior Systems Engineer"

## <a name="add-all-required-entities-and-related-components-to-the-pricing-dimension-solution"></a>เพิ่มเอนทิตีที่จำเป็นทั้งหมด และส่วนประกอบที่เกี่ยวข้องกับโซลูชันมิติการกำหนดราคา
คุณจะต้องเพิ่มเอนทิตีต่อไปนี้ลงในโซลูชันการกำหนดราคาของคุณ ใช้ขั้นตอนในกระบวนงานนี้เพื่อทำการเปลี่ยนแปลง Schema ที่สำคัญบางอย่างในโซลูชันการกำหนดราคา เพื่อให้เอนทิตีตระหนักถึงมิติการกำหนดราคาใหม่

1. เลือก **การตั้งค่า** > **โซลูชัน** และดับเบิลคลิก **มิติการกำหนดราคาของ \<your organization name>** 
2. ใน Solution Explorer บนบานหน้าต่างการนำทางด้านซ้าย เลือก **เพิ่มสิ่งที่มีอยู่** > **เอนทิตี**
3. ในกล่องโต้ตอบ **ส่วนประกอบโซลูชัน** เลือกเอนทิตีดังต่อไปนี้

  - ตามจริง
  - ทรัพยากรที่สามารถจองได้
  - รายการการประมาณการ
  - รายละเอียดรายการใบแจ้งหนี้
  - รายการสมุดรายวัน
  - รายละเอียดการให้บริการตามสัญญาโครงการ
  - สมาชิกของทีมโครงการ
  - รายละเอียดรายการใบเสนอราคา
  - ส่วนเพิ่มราคาของราคาตามบทบาท
  - ราคาตามบทบาท 
  - รายการเวลา 


> [!NOTE]
> ตรวจสอบให้แน่ใจว่าได้รวมฟอร์มและมุมมองทั้งหมดสำหรับแต่ละเอนทิตีที่ถูกเลือก

4. เมื่อถูกพร้อมท์ให้รวมเอนทิตีที่ไม่เป็นอิสระใด ๆ เข้ากับเอนทิตีที่เลือกไว้ข้างต้น เลือก **ไม่**

