---
title: กำหนดราคาขายสำหรับประมาณการและข้อมูลจริงตามโครงการ
description: บทความนี้ให้ข้อมูลเกี่ยวกับวิธีการกำหนดราคาขายสำหรับประมาณการและข้อมูลจริงตามโครงการ
author: rumant
ms.date: 09/12/2022
ms.topic: article
ms.reviewer: johnmichalak
ms.author: rumant
ms.openlocfilehash: f0b95c651983230cbf340f2c06089a287b2c8a10
ms.sourcegitcommit: 60a34a00e2237b377c6f777612cebcd6380b05e1
ms.translationtype: HT
ms.contentlocale: th-TH
ms.lasthandoff: 09/13/2022
ms.locfileid: "9475393"
---
#  <a name="determine-sales-prices-for-project-based-estimates-and-actuals"></a>กำหนดราคาขายสำหรับประมาณการและข้อมูลจริงตามโครงการ

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง_

ในการกำหนดราคาขายในประมาณการและข้อมูลจริงใน Microsoft Dynamics 365 Project Operations ระบบจะใช้วันที่และสกุลเงินในประมาณการขาเข้าหรือบริบทตามจริงเพื่อกำหนดรายการราคาขาย ในบริบทตามจริงโดยเฉพาะ ระบบใช้ฟิลด์ **วันที่ทำรายการ** เพื่อกำหนดรายการราคาที่ใช้ได้ ค่า **วันที่ทำธุรกรรม** ของประมาณการหรือค่าจริงขาเข้าได้รับการเปรียบเทียบกับค่าของ **วันที่เริ่มต้นที่มีผล (ไม่ผูกกับเขตเวลา)** และ **วันที่สิ้นสุดที่มีผล (ไม่ผูกกับเขตเวลา)** ในรายการราคา หลังจากรายการราคาถูกกำหนดแล้ว ระบบจะกำหนดยอดขายหรืออัตราการเรียกเก็บเงิน

## <a name="determining-sales-rates-on-actual-and-estimate-lines-for-time"></a>การกำหนดอัตราการขายตามจริงและรายการประมาณการสำหรับเวลา

บริบทการประมาณการสำหรับ **เวลา** อ้างถึง:

- รายละเอียดรายการใบเสนอราคาสำหรับ **เวลา**
- รายละเอียดการให้บริการตามสัญญาสำหรับ **เวลา**
- การมอบหมายทรัพยากรให้กับโครงการ

บริบทตามจริงสำหรับ **เวลา** อ้างถึง:

- รายการและรายการสมุดรายวันการแก้ไขสำหรับ **เวลา**
- รายการสมุดรายวันที่สร้างขึ้นเมื่อรายการเวลาถูกส่ง
- รายละเอียดรายการใบแจ้งหนี้สำหรับ **เวลา** 

หลังจากรายการราคาสำหรับการขายถูกกำหนดแล้ว ระบบจะทำตามขั้นตอนต่อไปนี้เพื่อป้อนอัตราการเรียกเก็บเงินเริ่มต้น

1. ระบบจะจับคู่การรวมกันของฟิลด์ **บทบาท**, **บริษัทจัดหาทรัพยากร** และ **หน่วยจัดหาทรัพยากร** ในบริบทประมาณการหรือตามจริงสำหรับ **เวลา** เพื่อจับคู่กับรายการราคาบทบาทบนรายการราคา การจับคู่นี้จะถือว่าคุณกำลังใช้มิติข้อมูลการกำหนดราคาแบบสำเร็จรูป สำหรับอัตราการเรียกเก็บเงิน หากคุณกำหนดค่าการกำหนดราคาตามฟิลด์อื่นที่ไม่ใช่หรือนอกเหนือจาก **บทบาท** **บริษัทจัดหาทรัพยากร** และ **หน่วยจัดหาทรัพยากร** จะมีการใช้ชุดฟิลด์นั้นเพื่อดึงรายการราคาตามบทบาทที่ตรงกัน
1. หากระบบพบรายการราคาตามบทบาทที่มีอัตราการเรียกเก็บเงินสำหรับชุดฟิลด์ **บทบาท** **บริษัทจัดหาทรัพยากร** และ **หน่วยจัดหาทรัพยากร** จะมีการใช้อัตราการเรียกเก้บเงินนั้นเป็นอัตราการเรียกเก็บเงินเริ่มต้น

> [!NOTE]
> หากคุณกำหนดค่าลำดับความสำคัญอื่นของฟิลด์ **บทบาท** **บริษัทจัดหาทรัพยากร** และ **หน่วยจัดหาทรัพยากร** หรือหากคุณมีมิติอื่นที่มีลำดับความสำคัญสูงกว่า ลักษณะการทำงานก่อนหน้าก็จะเปลี่ยนไปตามนั้น ระบบจะดึงเรกคอร์ดราคาตามบทบาทที่มีค่าที่ตรงกับค่ามิติการกำหนดราคาแต่ละค่า ตามลำดับความสำคัญ แถวที่มีค่าว่างสำหรับมิติเหล่านั้นจะอยู่ท้ายสุด

## <a name="determining-sales-rates-on-actual-and-estimate-lines-for-expense"></a>การกำหนดอัตราการขายตามจริงและรายการประมาณการสำหรับค่าใช้จ่าย

บริบทการประมาณการสำหรับ **ค่าใช้จ่าย** อ้างถึง:

- รายละเอียดรายการใบเสนอราคาสำหรับ **ค่าใช้จ่าย**
- รายละเอียดการให้บริการตามสัญญาสำหรับ **ค่าใช้จ่าย**
- รายการประมาณการค่าใช้จ่ายของโครงการ

บริบทตามจริงสำหรับ **ค่าใช้จ่าย** อ้างถึง:

- รายการและรายการสมุดรายวันการแก้ไขสำหรับ **ค่าใช้จ่าย**
- รายการสมุดรายวันที่สร้างขึ้นเมื่อรายการค่าใช้จ่ายถูกส่ง
- รายละเอียดรายการใบแจ้งหนี้สำหรับ **ค่าใช้จ่าย** 

หลังจากกำหนดรายการราคาสำหรับการขายแล้ว ระบบจะทำตามขั้นตอนต่อไปนี้เพื่อป้อนราคาขายต่อหน่วยเริ่มต้น

1. ระบบจะจับคู่การรวมกันของฟิลด์ **ประเภท** และ **หน่วย** ในบรรทัดประมาณการสำหรับ **ค่าใช้จ่าย** เพื่อจับคู่กับรายการราคาประเภทบนรายการราคา
1. หากระบบพบบรรทัดราคาประเภทที่มีอัตราการขายสำหรับการรวมฟิลด์ **ประเภท** และ **หน่วย** อัตราการขายนั้นจะถูกใช้เป็นอัตราการขายค่าเริ่มต้น
1. หากระบบพบรายการราคาประเภทที่ตรงกัน อาจใช้วิธีการกำหนดราคาเพื่อป้อนราคาขายค่าเริ่มต้น ตารางต่อไปนี้แสดงลักษณะการทำงานการกำหนดค่าเริ่มต้นสำหรับราคาค่าใช้จ่ายใน Project Operations

    | บริบท | วิธีการตั้งราคา | ราคาเริ่มต้น |
    | --- | --- | --- |
    | การประมาณการ | ราคาต่อหน่วย | ขึ้นอยู่กับรายการราคาของประเภท |
    |        | ตามต้นทุน | 0.00 |
    |        | คิดส่วนเพิ่มราคากับต้นทุน | 0.00 |
    | เกิดขึ้นจริง | ราคาต่อหน่วย | ขึ้นอยู่กับรายการราคาของประเภท |
    |        | ตามต้นทุน | ตามต้นทุนจริงที่เกี่ยวข้อง |
    |        | คิดส่วนเพิ่มราคากับต้นทุน | ส่วนเพิ่มราคาถูกใช้ ตามที่กำหนดโดยรายการราคาประเภท กับอัตราต้นทุนต่อหน่วยของต้นทุนจริงที่เกี่ยวข้อง |

1. หากระบบไม่สามารถจับคู่ค่าของ **ประเภท** และ **หน่วย** อัตราการขายจะถูกกำหนดเป็น **0** (ศูนย์) ตามค่าเริ่มต้น

## <a name="determining-sales-rates-on-actual-and-estimate-lines-for-material"></a>การกำหนดอัตราการขายในรายการข้อมูลจริงและประมาณการสำหรับวัสดุ

บริบทการประมาณการสำหรับ **วัสดุ** อ้างถึง:

- รายละเอียดรายการใบเสนอราคาสำหรับ **วัสดุ**
- รายละเอียดการให้บริการตามสัญญาสำหรับ **วัสดุ**
- รายการประมาณการวัสดุของโครงการ

บริบทตามจริงสำหรับ **วัสดุ** อ้างถึง:

- รายการและรายการสมุดรายวันการแก้ไขสำหรับ **วัสดุ**
- รายการสมุดรายวันที่สร้างขึ้นเมื่อบันทึกการใช้วัสดุถูกส่ง
- รายละเอียดรายการใบแจ้งหนี้สำหรับ **วัสดุ** 

หลังจากกำหนดรายการราคาสำหรับการขายแล้ว ระบบจะทำตามขั้นตอนต่อไปนี้เพื่อป้อนราคาขายต่อหน่วยเริ่มต้น

1. ระบบจับคู่ชุดผสมของฟิลด์ **ผลิตภัณฑ์** และ **หน่วย** ในรายการประมาณการสำหรับ **วัสดุ** เพื่อให้ตรงกับรายการของรายการในรายการราคา ในรายการราคา
1. หากระบบพบรายการของรายการในรายการราคาที่มีอัตราการขายสำหรับชุดผสมของ **ผลิตภัณฑ์** และ **หน่วย** และถ้าวิธีการกำหนดราคาคือ **จำนวนสกุลเงิน** จะมีการใช้ราคาขายที่ระบุไว้ในรายการราคา 
1. ถ้าค่าของฟิลด์ **ผลิตภัณฑ์** และ **หน่วย** ไม่ตรงกัน หรือหากวิธีการกำหนดราคาเป็นอย่างอื่นที่ไม่ใช่ **จำนวนสกุลเงิน** อัตราการขายจะถูกตั้งค่าเป็น **0** (ศูนย์) โดยค่าเริ่มต้น ลักษณะการทำงานนี้เกิดขึ้นเนื่อง Project Operations สนับสนุนเฉพาะวิธีการกำหนดราคา **จำนวนสกุลเงิน** สำหรับวัสดุที่ใช้ในโครงการ

[!INCLUDE[footer-include](../includes/footer-banner.md)]
