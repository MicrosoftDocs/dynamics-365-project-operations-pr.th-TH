---
title: จัดการรายการราคาของโครงการในใบเสนอราคาโครงการ - Lite
description: หัวข้อนี้ให้ข้อมูลเกี่ยวกับการทำงานกับรายการราคาของโครงการในใบเสนอราคา (Sales)
author: rumant
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: 2ff830c63f7acf4cc23ac75d44afa9c3553b8724
ms.sourcegitcommit: 625878bf48ea530f3381843be0e778cebbbf1922
ms.translationtype: HT
ms.contentlocale: th-TH
ms.lasthandoff: 10/30/2020
ms.locfileid: "4176004"
---
# <a name="manage-project-price-lists-on-project-quotes---lite"></a>จัดการรายการราคาของโครงการในใบเสนอราคาโครงการ - Lite

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

ใบเสนอราคาโครงการได้รับการออกแบบมาเพื่อรองรับรายการราคาขายที่มีวันที่บังคับใช้หลายรายการ ด้วย Dynamics 365 Project Operations จะมีการเพิ่มเอนทิตีที่เกี่ยวข้องใหม่ที่เรียกว่า **รายการราคาโครงการ** เอนทิตีนี้มีความสัมพันธ์แบบ 1 ต่อกลุ่มกับใบเสนอราคาโครงการ

รายการราคาโครงการใช้เพื่อกำหนดราคาธุรกรรมเวลาและมค่าใช้จ่ายในโครงการ เมื่อใบเสนอราคามีรายการราคาโครงการอย่างน้อยหนึ่งรายการ ราคาเหล่านี้จะมีการใช้ในการกำหนดราคาประมาณการเวลาและค่าใช้จ่าย และข้อมูลตามจริงของโครงการที่เกี่ยวข้องกับใบเสนอราคาผ่านทางรายการใบเสนอราคา

เมื่อไม่มีรายการราคาโครงการในใบเสนอราคาโครงการ คุณจะได้รับข้อความเตือน ข้อความระบุว่าเนื่องจากไม่มีรายการราคาโครงการ งานโครงการและค่าใช้จ่ายโดยประมาณและตามจริงของคุณจะไม่ถูกกำหนดราคา แต่จะมีราคาเป็นศูนย์ (0) สำหรับมูลค่าการขายแทน

## <a name="associate-or-disassociate-a-project-price-list-on-a-project-quote"></a>เชื่อมโยงหรือยกเลิกการเชื่อมโยงรายการราคาโครงการกับใบเสนอราคาโครงการ

หากต้องการสร้างหรือเลือกรายการราคาเฉพาะสำหรับการประมาณการงานและค่าใช้จ่ายตามโครงการ ให้ทำตามขั้นตอนต่อไปนี้

1. ในใบเสนอราคา ให้เลือกแท็บ **ราคาโครงการ** และในตารางย่อย ให้เลือก **+ เพิ่มรายการราคาโครงการใหม่**
2. ในเพจสร้างด่วน เลือกรายการราคา รายการดร็อปดาวน์จะแสดงรายการราคาทั้งหมดที่มีบริบทตั้งค่าเป็น **การขาย** และสกุลเงินตรงกับสกุลเงินในใบเสนอราคา
4. ป้อนคำอธิบายสำหรับการเชื่อมโยงรายการราคาโครงการและเลือก **บันทึกและปิด**

ระบบจะสร้างการเชื่อมโยงรายการราคาโครงการ

คุณสามารถทำกระบวนการนี้ซ้ำได้หากต้องการเชื่อมโยงรายการราคาโครงการมากกว่าหนึ่งรายการกับใบเสนอราคาโครงการ สร้างรายการราคาโครงการหลายรายการเท่านั้นหากคุณมีวันที่มีผลบังคับใช้ที่แตกต่างกันในรายการราคาโครงการที่เกี่ยวข้องแต่ละรายการ

> [!NOTE]
> Project Operations ไม่รองรับวันที่ที่มีผลบังคับใช้ที่ทับซ้อนกันของรายการราคาโครงการ หากมีรายการราคาโครงการหลายรายการสำหรับธุรกรรมที่มีวันที่กำหนด ราคาของธุรกรรมนั้นจะกำหนดค่าเริ่มต้นเป็นศูนย์ (0)
หากต้องการลบการเชื่อมโยงรายการราคาโครงการ ให้เลือกรายการราคาโครงการ จากนั้นเลือก **ลบรายการราคาโครงการในใบเสนอราคา** รายการราคาจะถูกลบออกจากรายการราคาโครงการ แต่จะไม่ลบรายการราคา ลบเฉพาะการเชื่อมโยงกับใบเสนอราคาเท่านั้น

## <a name="set-up-default-project-price-lists-on-a-quote"></a>ตั้งค่ารายการราคาเริ่มต้นของโครงการในใบเสนอราคา

รายการราคาโครงการสามารถตั้งเป็นค่าเริ่มต้นในใบเสนอราคาโครงการ การตั้งค่านี้ช่วยให้มั่นใจได้ว่าใบเสนอราคาทั้งหมดในองค์กรของคุณจะเริ่มต้นด้วยรายการราคามาตรฐานสำหรับช่วงราคานั้นเสมอ

### <a name="set-up-organizational-default-for-project-price-lists"></a>ตั้งค่าเริ่มต้นขององค์กรสำหรับรายการราคาโครงการ

1. ไปที่ **การตั้งค่า** > **ทั่วไป** > **พารามิเตอร์**
2. บนเพจรายการ **พารามิเตอร์ที่ใช้งานอยู่** ให้ค้นหาเรกคอร์ดและดับเบิลคลิกเพื่อเปิด 
3. บนเพจ **พารามิเตอร์** เลือกแท็บ **รายการราคา** คุณจะสามารถดูรายการของรายการราคาเริ่มต้นแสดงอยู่ นี่คือรายการต้นทุนและรายการราคาขายมาตรฐาน การมีรายการราคาขายที่เชื่อมโยงที่นี่สำหรับทุกสกุลเงินที่คุณขายจะช่วยให้มั่นใจได้ว่ารายการราคาขายนี้มีการกหนดเป็นค่าเริ่มต้นในใบเสนอราคาใดๆ ที่คุณสร้างขึ้นสำหรับลูกค้าที่ทำธุรกรรมในสกุลเงินนี้

### <a name="set-up-customer-specific-project-price-lists"></a>ตั้งค่ารายการราคาโครงการเฉพาะลูกค้า

นอกจากนี้ ยังสามารถตั้งค่ารายการราคาโครงการเฉพาะลูกค้าได้เมื่อคุณเจรจาข้อตกลงการกำหนดราคาหลักกับลูกค้าของคุณ

หากต้องการตั้งค่ารายการราคาเฉพาะลูกค้า ให้ทำตามขั้นตอนต่อไปนี้

1. ในพื้นที่ **การขาย** ให้เลือก **ลูกค้า**
2. ในรายการบัญชีที่ใช้งานอยู่ของคุณ ให้เลือกและเปิดเรกคอร์ดลูกค้าที่คุณมีรายการราคาพิเศษ
3. บนแท็บ **รายการราคาโครงการ** คุณสามารถสร้างการเชื่อมโยงรายการราคาใหม่เพื่อให้มีรายการราคาโครงการที่ใช้เฉพาะสำหรับลูกค้ารายนี้

## <a name="create-custom-pricing-on-a-project-quote"></a>สร้างการกำหนดราคาที่กำหนดเองสำหรับใบเสนอราคาโครงการ

หลังจากที่คุณมีรายการราคาโครงการเริ่มต้นสำหรับองค์กรและเฉพาะลูกค้าแล้ว ระบบจะสร้างใบเสนอราคาโครงการของคุณโดยอัตโนมัติด้วยการเชื่อมโยงรายการราคาโครงการเหล่านี้ อย่างไรก็ตาม ในบางกรณีคุณอาจต้องสร้างการกำหนดราคาที่กำหนดเองสำหรับใบเสนอราคาโครงการเฉพาะ 

1. บน **ใบเสนอราคาโครงการ** บนแท็บ **รายการราคาโครงการ** ตรวจสอบในตารางย่อยว่าไม่มีการเลือกเรกคอร์ดรายการราคาที่เฉพาะเจาะจง
2. เลือก **สร้างการกำหนดราคาที่กำหนดเอง** การดำเนินการนี้จะคัดลอกรายการราคามาตรฐานทั้งหมดที่เชื่อมโยงกับใบเสนอราคาและเชื่อมโยงสำเนาเหล่านี้กับใบเสนอราคา การเชื่อมโยงกับรายการราคามาตรฐานที่มีอยู่จะถูกลบออก จากนั้นพนักงานขายสามารถเริ่มแก้ไขราคาในสำเนาเหล่านี้ได้ ราคาที่เปลี่ยนแปลงเหล่านี้จะใช้ได้กับใบเสนอราคาโครงการนี้เท่านั้น
