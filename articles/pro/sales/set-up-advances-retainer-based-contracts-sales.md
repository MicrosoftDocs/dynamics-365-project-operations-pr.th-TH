---
title: สัญญาตามเงินทดรองและค่าธรรมเนียมล่วงหน้า
description: หัวข้อนี้ให้ข้อมูลเกี่ยวกับรูปแบบการทำสัญญาตามเงินทดรองและค่าธรรมเนียมล่วงหน้าใน Project Operations
author: rumant
ms.date: 10/20/2020
ms.topic: article
ms.reviewer: johnmichalak
ms.author: rumant
ms.openlocfilehash: fcee7b818097c10f8f861c4de4898daacef60e4f
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: th-TH
ms.lasthandoff: 04/14/2022
ms.locfileid: "8574821"
---
# <a name="advances-and-retainer-based-contracts"></a>สัญญาตามเงินทดรองและค่าธรรมเนียมล่วงหน้า


_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_

Dynamics 365 Project Operations สนับสนุนสัญญาตามเงินทดรอง สัญญาตามค่าธรรมเนียมล่วงหน้าคือ ชุดที่ตกลงกันของการชำระเงินที่มีการกระจายอย่างเท่าเทียมกันซึ่งลูกค้าจะได้รับใบแจ้งหนี้ตลอดระยะเวลาของโครงการ โดยทั่วไปแล้วสัญญาชนิดนี้จะใช้สำหรับรูปแบบการเรียกเก็บเงินตามเวลาและวัสดุหรือตามการใช้งาน ที่ซึ่งมีความจำเป็นที่จะต้องให้ใบแจ้งหนี้และกำหนดการชำระเงินที่คาดคะเนได้แก่ลูกค้า รายได้ที่เกิดขึ้นจริงในแต่ละช่วงเวลาจะถูกกระทบยอดกับการชำระเงินที่ได้รับจากลูกค้าในช่วงต้นของช่วงเวลา ตามแนวคิดของรูปแบบการเรียกเก็บเงินตามเวลาและวัสดุ มูลค่ารายได้ที่เกิดขึ้นในแต่ละช่วงเวลาอาจแตกต่างกันไปตามต้นทุนที่เกิดขึ้น หากรายได้ที่เกิดขึ้นมากกว่าจำนวนเงินที่ได้รับในช่วงต้นของช่วงเวลา บริษัทที่ส่งมอบโครงการสามารถ:

- ออกใบแจ้งหนี้ให้ลูกค้าเฉพาะส่วนที่เกินเท่านั้น 
- เลื่อนการกระทบยอดรายได้ไปเป็นช่วงเวลาการออกใบแจ้งหนี้ถัดไป และดำเนินการเรียกเก็บเงินครั้งสุดท้ายเมื่อสิ้นสุดโครงการสำหรับรายได้ที่ยังไม่ได้สรุปยอดที่เหลือใดๆ

ข้อแตกต่างที่สำคัญระหว่างรูปแบบการทำสัญญาตามค่าธรรมเนียมล่วงหน้าและรูปแบบสัญญาราคาคงที่ใน Project Operations คือในรูปแบบสัญญาราคาคงที่ จำนวนเงินในใบแจ้งหนี้จะไม่ลิงก์หรือเชื่อมโยงกับต้นทุนที่เกิดขึ้น การออกใบแจ้งหนี้เป็นไปตามวิธีปฏิบัติตามเป้าหมายที่สอดคล้องกับต้นทุนที่เกิดขึ้นในช่วงเวลานั้น ในสัญญาตามค่าธรรมเนียมล่วงหน้า รายได้ที่สามารถออกใบแจ้งหนี้ได้จะถูกบันทึกตามวิธีการเรียกเก็บเงินในรายละเอียดการให้บริการตามสัญญา เมื่อวิธีการเรียกเก็บเงินเป็นเวลาและวัสดุ รายได้ที่สามารถออกใบแจ้งหนี้ได้จะถูกเชื่อมโยงกับต้นทุนที่เกิดขึ้นในช่วงเวลาใดเวลาหนึ่งที่กำหนดและอาจแตกต่างกันไปในแต่ละช่วงเวลา อย่างไรก็ตาม ลูกค้าจะได้รับใบแจ้งหนี้สำหรับค่าธรรมเนียมล่วงหน้าเป็นระยะเท่านั้น ระบบจะใช้ใบแจ้งหนี้อื่นเมื่อสิ้นสุดช่วงเวลา เพื่อกระทบยอดรายได้ที่สามารถออกใบแจ้งหนี้ได้ที่บันทึกไว้ในระหว่างช่วงเวลาเทียบกับจำนวนเงินที่ลูกค้าได้รับใบแจ้งหนี้เมื่อเริ่มต้นช่วงเวลา

ข้อดีของวิธีนี้คือ ต้นทุนของลูกค้าสามารถคาดการณ์ได้ในกำหนดการของค่าธรรมเนียมล่วงหน้า ซึ่งแตกต่างจากเวลาและวัสดุทั่วไป นอกจากนี้ องค์กรที่ส่งมอบโครงการยังมีพื้นที่บางส่วนที่จะครอบคลุมความเสี่ยงในการขอคืนค่าใช้จ่ายที่เกิดขึ้นเนื่องจากการเพิ่มขึ้นใดๆ ในขอบเขตที่รูปแบบราคาคงที่จะไม่อนุญาตให้พวกเขาทำ

นอกเหนือจากกำหนดการตามค่าธรรมเนียมล่วงหน้าเป็นระยะแล้ว Project Operations ยังสามารถบันทึกเงินทดรองแบบครั้งเดียวจากลูกค้าและกระทบยอดกับส่วนประกอบต้นทุนโครงการต่างๆ

ค่าธรรมเนียมล่วงหน้าใน Project Operations ไม่พร้อมใช้งาน จนกว่าจะมีการออกใบแจ้งหนี้ให้กับลูกค้า สิ่งนี้ระบุโดยฟิลด์ต่อไปนี้บนกริดย่อยสำหรับค่าธรรมเนียมล่วงหน้าและเงินทดรองจ่าย

| ฟิลด์ | รายละเอียด | ผลกระทบขั้นปลาย |
| --- | --- | --- |
| จำนวนเงินที่ใช้ได้ | จำนวนเงินที่พร้อมใช้งานในเรกคอร์ดค่าธรรมเนียมล่วงหน้าและเงินทดรองจ่าย | จนกว่าจะมีการออกใบแจ้งหนี้ค่าธรรมเนียมล่วงหน้าและเงินทดรองจ่าย จะไม่สามารถใช้ได้ซึ่งหมายความว่าจำนวนเงินที่มีอยู่จะเป็นศูนย์ |
| จำนวนเงินที่ใช้ | จำนวนเงินที่ถูกใช้แล้วในค่าธรรมเนียมล่วงหน้าและเงินทดรองจ่าย | ค่าธรรมเนียมล่วงหน้าและเงินทดรองจ่ายสามารถกระทบยอดได่บางส่วนในใบแจ้งหนี้ที่มีค่าใช้จ่ายจริง ซึ่งจะมีบางส่วนที่ระบุว่าถูกใช้แล้วหรือใช้ไปแล้ว ส่วนที่เหลือของค่าธรรมเนียมล่วงหน้าและเงินทดรองจ่ายสามารถกระทบยอดได้ในใบแจ้งหนี้ในอนาคตพร้อมค่าใช้จ่ายจริง |


[!INCLUDE[footer-include](../../includes/footer-banner.md)]