---
title: การจัดการหน่วยที่ซับซ้อน เช่น ต่อผู้ใช้ ต่อเดือน สำหรับใบเสนอราคาตามผลิตภัณฑ์
description: หัวข้อนี้ให้ข้อมูลเกี่ยวกับการจัดการหน่วยที่ซับซ้อนสำหรับรายการใบเสนอราคาตามผลิตภัณฑ์
author: rumant
manager: Annbe
ms.date: 10/06/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 741230e69302138cce8f7379f520f7178e1c80af
ms.sourcegitcommit: fd8ea1779db2bb39a428f459ae3293c4fd785572
ms.translationtype: HT
ms.contentlocale: th-TH
ms.lasthandoff: 10/06/2020
ms.locfileid: "3965906"
---
# <a name="managing-complex-units-such-as-per-user-per-month-for-product-based-quote-lines"></a>การจัดการหน่วยที่ซับซ้อน เช่น ต่อผู้ใช้ ต่อเดือน สำหรับใบเสนอราคาตามผลิตภัณฑ์

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

Dynamics 365 Project Operations จะใช้ปัจจัยปริมาณในการสนับสนุนยอดขายของผลิตภัณฑ์ตามการสม้ครสมาชิก สำหรับผลิตภัณฑ์ตามการสมัครใช้งาน ปริมาณในใบเสนอราคาหรือรายการสัญญาโครงการจะแสดงเป็นจำนวนเดือนของผู้ใช้

โดยทั่วไป ราคาของการสมัครใช้งานซอฟต์แวร์จะถูกเก็บไว้ในแคตาล็อกในรูปแบบราคาต่อเดือนต่อผู้ใช้ ระหว่างกระบวนการขาย ราคาในรายการเสนอราคาจะอยู่ในรูปแบบราคาต่อผู้ใช้ ต่อเดือน ที่จะได้รับการต่อรองและให้ส่วนลดโดยตัวแทนผู้ขายฝ่าย IT ในแต่ละข้อตกลงจะมีจำนวนผู้ใช้ที่แตกต่างกันและจำนวนของเดือนของการสมัครใช้งาน ปริมาณที่ใช้ในการคำนวณรายการใบเสนอราคาเป็นผลิตภัณฑ์ของจำนวนผู้ใช้และจำนวนเดือนของการสมัครใช้งาน

เพื่อสนับสนุนการขายชนิดนี้ Project Operations จะแนะนำคอนเซปต์ของปัจจัยปริมาณ ปัจจับปริมาณขึ้นอยู่กับคุณลักษณะผลิตภัณฑ์ใน Dynamics 365 เมื่อคุณตั้งค่าคอนฟิกของคุณสมบัติเฉพาะของผลิตภัณฑ์ Project Operations จะช่วยให้คุณตั้งค่าสถานะชุดย่อย หรือคุณสมบัติทั้งหมด เป็นปัจจัยปริมาณ

Project Operations จะตรวจสอบว่าเฉพาะคุณสมบัติตัวเลขหรือคุณสมบัติผลิตภัณฑ์เท่านั้นที่มีการตั้งค่าสถานะชนิดข้อมูลแบบตัวเลขเป็นปัจจัยปริมาณ เมื่อคุณเพิ่มผลิตภัณฑ์ที่มีปัจจัยปริมาณลงในรายการใบเสนอราคา ฟิลด์ **ปริมาณ** จะกลายเป็นแบบอ่านอย่างเดียว หลังจากคุณป้อนค่าคุณสมบัติผลิตภัณฑ์ที่เป็นปัจจัยผลิตภัณฑ์ Project Operations จะคำนวณปริมาณของรายการใบเสนอราคา

ตัวอย่างเช่น Dynamics 365 Sales อาจมีคุณสมบัติดังต่อไปนี้

- **จำนวนของผู้ใช้**: จำนวนผู้ใช้
- **จำนวนของเดือน**: จำนวนเดือนที่สมัครใช้งาน
- **Product SKU**

คุณสามารถตั้งค่าคุณสมบัติ **จำนวนของผู้ใช้** และ **จำนวนของเดือน** เป็นปัจจัยปริมาณโดยการแก้ไขคุณสมบัติของรายการสินค้า

หากต้องการสร้างปัจจัยด้านปริมาณจากคุณสมบัติของผลิตภัณฑ์ ให้ทำตามขั้นตอนเหล่านี้:

1. ในบานหน้าต่างนำทางด้านซ้ายของ Project Operations ไปที่ **การขาย** > **ผลิตภัณฑ์**
2. เปิดผลิตภัณฑ์ที่คุณต้องการกำหนดค่าปัจจัยด้านปริมาณ ตรวจสอบให้แน่ใจว่าผลิตภัณฑ์มีคุณสมบัติที่กำหนดค่าไว้แล้ว
3. บนเพจ **ข้อมูลโครงการ** สำหรับผลิตภัณฑ์ เลือกแท็บ **ปัจจัยด้านปริมาณ**
4. ในตารางย่อย เลือก **+ การคำนวณฟิลด์ใหม่**
5. ป้อนชื่อของปัจจัยด้านปริมาณและเลือกค่าคุณสมบัติที่แม็ปกับการคำนวณฟิลด์
6. บันทึกและปิดฟอร์ม ทำซ้ำขั้นตอนเหล่านี้สำหรับคุณสมบัติทั้งหมดที่จะใช้ในการคำนวณปริมาณสำหรับรายการใบเสนอราคาตามผลิตภัณฑ์

เมื่อคุณสร้างรายการใบเสนอราคาตามผลิตภัณฑ์สำหรับผลิตภัณฑ์ ปริมาณของรายการใบเสนอราคาจะถูกล็อกไว้ ปริมาณจะมีการคำนวณเป็นผลิตภัณฑ์ที่มีค่าคุณสมบัติที่คุณป้อนสำหรับรายการใบเสนอราคานั้น
