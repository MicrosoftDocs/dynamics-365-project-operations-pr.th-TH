---
title: จัดการหน่วยที่ซับซ้อนสำหรับรายละเอียดการให้บริการตามสัญญาตามผลิตภัณฑ์ - Lite
description: หัวข้อนี้ให้ข้อมูลเกี่ยวกับการสนับสนุนการขายผลิตภัณฑ์ตามการสมัครใช้งาน
author: rumant
manager: Annbe
ms.date: 10/28/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: a58a13c8186f36e6031fe3c6f3c3a57ea920ac9e
ms.sourcegitcommit: 625878bf48ea530f3381843be0e778cebbbf1922
ms.translationtype: HT
ms.contentlocale: th-TH
ms.lasthandoff: 10/30/2020
ms.locfileid: "4177399"
---
# <a name="manage-complex-units-for-product-based-contract-lines---lite"></a>จัดการหน่วยที่ซับซ้อนสำหรับรายละเอียดการให้บริการตามสัญญาตามผลิตภัณฑ์ - Lite

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

Dynamics 365 Project Operations จะใช้ปัจจัยปริมาณในการสนับสนุนยอดขายของผลิตภัณฑ์ตามการสม้ครสมาชิก สำหรับผลิตภัณฑ์ตามการสมัครสมาชิก ปริมาณในสัญญาหรือรายการสัญญาโครงการจะแสดงเป็นจำนวนเดือนของผู้ใช้

ราคาของการสมัครใช้งานซอฟต์แวร์จะถูกเก็บไว้ในแคตาล็อกในรูปแบบราคาต่อเดือน ต่อผู้ใช้ ระหว่างกระบวนการขาย ราคาในรายละเอียดการให้บริการตามสัญญาจะอยู่ในรูปแบบราคาต่อผู้ใช้ ต่อเดือน ที่จะได้รับการต่อรองและให้ส่วนลดโดยตัวแทนผู้ขายฝ่าย ในแต่ละข้อตกลงจะมีจำนวนผู้ใช้ที่แตกต่างกันและจำนวนของเดือนของการสมัครใช้งาน ปริมาณที่ใช้ในการคำนวณจำนวนของรายละเอียดการให้บริการตามสัญญาเป็นผลิตภัณฑ์ของจำนวนผู้ใช้และจำนวนเดือนของการสมัครสมาชิก

เพื่อสนับสนุนการขายชนิดนี้ Project Operations จะรองรับคอนเซปต์ของ *ปัจจัยปริมาณ* ปัจจับปริมาณขึ้นอยู่กับแอตทริบิวต์ผลิตภัณฑ์ เมื่อคุณกำหนดค่าของคุณสมบัติเฉพาะของผลิตภัณฑ์ คุณสามารถตั้งค่าสถานะส่วนย่อยของคุณสมบัตินั้น หรือคุณสมบัติทั้งหมด เป็นปัจจัยปริมาณ

Project Operations จะตรวจสอบว่าเฉพาะคุณสมบัติตัวเลขหรือคุณสมบัติผลิตภัณฑ์เท่านั้นที่มีการตั้งค่าสถานะชนิดข้อมูลแบบตัวเลขเป็นปัจจัยปริมาณ เมื่อมีการเพิ่มผลิตภัณฑ์ที่มีปัจจัยด้านปริมาณที่กำหนดค่าไว้ในรายละเอียดการให้บริการตามสัญญา ฟิลด์ **ปริมาณ** จะกลายเป็นแบบอ่านอย่างเดียว หลังจากคุณป้อนค่าคุณสมบัติผลิตภัณฑ์ที่เป็นปัจจัยผลิตภัณฑ์ Project Operations จะคำนวณปริมาณของรายละเอียดการให้บริการตามสัญญา

ตัวอย่างเช่น Dynamics 365 Sales อาจมีคุณสมบัติดังต่อไปนี้

- **จำนวนของผู้ใช้**: จำนวนผู้ใช้
- **จำนวนของเดือน**: จำนวนเดือนที่สมัครใช้งาน
- **SKU ของผลิตภัณฑ์**: หน่วยเก็บสต็อก (SKU) สำหรับผลิตภัณฑ์

คุณสมบัติ **จำนวนของผู้ใช้** และ **จำนวนของเดือน** สามารถตั้งค่าเป็นปัจจัยปริมาณโดยการแก้ไขคุณสมบัติของรายการสินค้า

ในการสร้างปัจจัยด้านปริมาณจากคุณสมบัติของผลิตภัณฑ์ ให้ทำตามขั้นตอนต่อไปนี้

1. บน **Project Operations** เลือก **การขาย - ผลิตภัณฑ์**
2. เปิดผลิตภัณฑ์ที่คุณต้องการตั้งค่าปัจจัยด้านปริมาณ ตรวจสอบให้แน่ใจว่าผลิตภัณฑ์มีคุณสมบัติที่ตั้งค่าไว้แล้ว
3. บนหน้า **ข้อมูลโครงการ** เลือกแท็บ **ปัจจัยปริมาณ**
4. ในตารางย่อย เลือก **+ การคำนวณฟิลด์ใหม่**
5. ป้อนชื่อของ **ปัจจัยด้านปริมาณ** และเลือกค่าคุณสมบัติที่แม็ปกับการคำนวณฟิลด์
6. บันทึกและปิดฟอร์ม
7. ทำซ้ำขั้นตอนที่ 2-6 สำหรับคุณสมบัติทั้งหมดที่รวมกันจะประกอบเป็นปริมาณสำหรับรายละเอียดการให้บริการตามสัญญาตามผลิตภัณฑ์

ด้วยการตั้งค่าปัจจัยด้านปริมาณ เมื่อผู้ใช้สร้างรายละเอียดการให้บริการตามสัญญาสำหรับผลิตภัณฑ์นี้ ปริมาณของรายละเอียดการให้บริการตามสัญญาจะถูกล็อก จากนั้นปริมาณจะถูกคำนวณเป็นผลคูณของมูลค่าคุณสมบัติสำหรับรายละเอียดการให้บริการตามสัญญานั้น
