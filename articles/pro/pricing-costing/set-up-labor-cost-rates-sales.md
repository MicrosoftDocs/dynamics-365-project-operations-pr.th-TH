---
title: ตั้งค่าอัตราต้นทุนค่าแรง - Lite
description: หัวข้อนี้ให้ข้อมูลเกี่ยวกับวิธีการตั้งค่าอัตราต้นทุนสำหรับแรงงานใน Project Operations
author: rumant
manager: Annbe
ms.date: 10/12/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: e6b1265e5e4d29ccc3f620da364fc9554285a176
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: th-TH
ms.lasthandoff: 02/15/2021
ms.locfileid: "5274391"
---
# <a name="set-up-labor-cost-rates---lite"></a>ตั้งค่าอัตราต้นทุนค่าแรง - Lite

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

รายการราคาแต่ละรายการจะมีชุดของอัตราแรงงาน (ราคาตามบทบาท) ที่สอดคล้องกับเนื้อหาและวันที่ที่มีผลบังคับใช้ของรายการราคา

1. สร้างรายการราคาและบนแท็บ **ราคาตามบทบาท** ในตารางย่อย ให้เลือก **บทบาทใหม่**
2. บนหน้า **สร้างด่วน** เลือกบทบาทและหน่วยขององค์กร
3. ใส่ข้อมูลฟิลด์ที่ต้องการอื่นใดๆ

ตารางต่อไปนี้ประกอบด้วยฟิลด์บางฟิลด์ที่มีความสำคัญ เมื่อสร้างอัตราแรงงานในรายการราคาต้นทุน

| เขตข้อมูล | สถานที่ตั้ง | รายละเอียด | ผลกระทบขั้นปลาย |
| --- | --- | --- | --- |
| บทบาท | แท็บ **ทั่วไป** และหน้า **สร้างด่วน** | เลือกบทบาทที่นำอัตราต้นทุนไปใช้ | บทบาทในการประมาณการหรือค่าจริงขาเข้า จะจับคู่กับบรรทัดนี้เพื่อตั้งค่าต้นทุนของบทบาทเป็นค่าเริ่มต้น |
| หน่วยการจัดเตรียมทรัพยากร | แท็บ **ทั่วไป** และหน้า **สร้างด่วน** | เลือกหน่วยขององค์กรหรือฝ่ายของบริษัทจากตำแหน่งที่จะมีการใช้บทบาทนี้ ตัวอย่างเช่น นักพัฒนาจากฝ่าย Robotics ของ Fabrikam India หรือนักพัฒนาจากฝ่ายซอฟต์แวร์ของ Fabrikam USA | หน่วยของการจัดสรรทรัพยากรในการประมาณการหรือค่าจริงขาเข้า จะจับคู่กับบรรทัดนี้เพื่อตั้งค่าต้นทุนของบทบาทเป็นค่าเริ่มต้น |
| ราคา | แท็บ **ทั่วไป** และหน้า **สร้างด่วน** | กำหนดอัตราต้นทุนสำหรับบทบาท บริษัทที่จัดเตรียมทรัพยากร และการรวมหน่วยของการจัดสรรทรัพยากร ตัวอย่างเช่น นักพัฒนาจาก Fabrikam India มีค่าใช้จ่าย 1000 INR หรือนักพัฒนาจาก Fabrikam USA มีค่าใช้จ่าย 150 USD | ราคาคืออัตราต้นทุนที่เป็นค่าเริ่มต้นในต้นทุนต่อหน่วยของบรรทัดประมาณการหรือบรรทัดจริงขาเข้าสำหรับคลาสธุรกรรม **เวลา** |
| สกุลเงิน | แท็บ **ทั่วไป** และหน้า **สร้างด่วน** | โดยค่าเริ่มต้น มูลค่าสกุลเงินจะมาจากสกุลเงินในส่วนหัวของรายการราคาต้นทุน แต่สามารถแทนที่ได้ ตัวอย่างเช่น นักพัฒนาจาก Fabrikam India มีค่าใช้จ่าย 1,000 INR นักพัฒนาจาก Fabrikam USA มีค่าใช้จ่าย 150 USD | สกุลเงินนี้เป็นค่าเริ่มต้นในต้นทุนต่อหน่วยของบรรทัดต้นทุนจริงขาเข้าสำหรับคลาสธุรกรรม **เวลา** ในการประมาณการโครงการ ค่าสกุลเงินจะถูกแปลงเป็นสกุลเงินของโครงการและแสดงในมุมมองตามระยะเวลาของการประมาณการ |
| กำหนดการของหน่วย | แท็บ **ทั่วไป** และหน้า **สร้างด่วน** | กำหนดการต่อหน่วยมีค่าเริ่มต้นเป็นเวลา และไม่สามารถเปลี่ยนแปลงได้ในเอนทิตีราคาตามบทบาท เนื่องจากมีการใช้อัตราด่วนตามหน่วยเวลา | ไม่มีผลกระทบขั้นปลาย |
| หน่วย | แท็บ **ทั่วไป** และหน้า **สร้างด่วน** | โดยค่าเริ่มต้น ค่าจะมาจากฟิลด์ **หน่วยเวลา** ในส่วนหัวของรายการราคาต้นทุน สามารถแทนที่ค่าได้ ตัวอย่างเช่น นักพัฒนาจาก Fabrikam India มีค่าใช้จ่าย 1,000 INR ต่อ **วันของอินเดีย** นักพัฒนาจาก Fabrikam USA มีค่าใช้จ่าย 150 USD ต่อ **วันของสหรัฐอเมริกา** | ระบบใช้ระบบของหน่วยและการแปลงในหน่วยฐานเพื่อคำนวณต้นทุนต่อหน่วย เพื่อคำนวณราคาต่อหน่วยเริ่มต้นตามบรรทัดประมาณการหรือบรรทัดตามจริงขาเข้า ตัวอย่างเช่น การประมาณการคือ 10 **วันของอินเดีย** มูลค่าของงานสำหรับนักพัฒนาจากอินเดีย และหน่วย **วันของอินเดีย** ถูกกำหนดเป็น 10 ชั่วโมง เมื่อคิดต้นทุนบรรทัดประมาณการนั้น แอปพลิเคชันจะคำนวณต้นทุนต่อหน่วยโดยประมาณเป็น: 1000 INR/ 10 ชั่วโมง = 100 INR ต่อชั่วโมง ซึ่งจะถูกแปลงเป็น USD และแสดงเป็นต้นทุนต่อหน่วยในหน้า **ประมาณการโครงการ** |

## <a name="transfer-pricing-and-costs-for-resources-outside-of-your-division-or-legal-entity"></a>โอนการกำหนดราคาและต้นทุนสำหรับทรัพยากรภายนอกฝ่ายหรือนิติบุคคลของคุณ

ในบริษัทตามโครงการ มักใช้พนักงานจากนิติบุคคลหรือฝ่ายที่แตกต่างกันในโครงการ โครงการสามารถดำเนินการได้โดยนิติบุคคลเดียว แต่พนักงานหรือที่ปรึกษาที่ทำงานในโครงการอาจมาจากนิติบุคคลเดียวกัน หรือจากโครงการอื่น หรืออาจมีทั้งสองอย่างรวมกัน ใน Dynamics 365 Project Operations นิติบุคคลที่เป็นเจ้าของการส่งมอบโครงการคือ **บริษัทที่เป็นเจ้าของ** และแผนกที่เป็นเจ้าของการส่งมอบคือ **หน่วยที่ทำสัญญา** นิติบุคคลอื่นๆ ที่จัดหาทรัพยากร ได้แก่ **บริษัทที่จัดเตรียมทรัพยากร** และฝ่ายที่จัดหาทรัพยากร ได้แก่ **หน่วยการจัดเตรียมทรัพยากร** ในประเทศส่วนใหญ่ บริษัทต่างๆ จะต้องตรวจสอบให้แน่ใจว่านิติบุคคลหรือฝ่ายที่จัดหาทรัพยากรนั้น เรียกเก็บเงินจากบริษัทที่เป็นเจ้าของและหน่วยที่ทำสัญญาสำหรับการใช้ทรัพยากร

ตัวอย่างเช่น บริษัท Fabrikam ต้องตรวจสอบให้แน่ใจว่า Fabrikam India-Robotics มีบัตรอัตราต้นทุนที่มีการต่อรองกับ Fabrikam US-Robotics หรือ Fabrikam UK-Robotics

นักพัฒนาจาก Fabrikam India-Robotic คิดค่าบริการ $100 เมื่อให้ยืมแก่ Fabrikam US-Robotics และ $150 เมื่อให้ยืมแก่ Fabrikam U-Robotics

### <a name="set-up-costs-for-outside-resources"></a>ตั้งค่าต้นทุนสำหรับทรัพยากรภายนอก

1. สร้างรายการราคาต้นทุนที่เรียกว่า *อัตราต้นทุน Fabrikam US-Robotics* และกำหนดช่วงวันที่ที่มีผล
2. ในรายการราคาต้นทุน ตั้งค่าอัตราโดยใช้ข้อมูลจากตารางต่อไปนี้ 

| บทบาท | บริษัทที่จัดเตรียมทรัพยากร | หน่วยการจัดเตรียมทรัพยากร | อัตราต้นทุน |
| --- | --- | --- | --- |
| นักพัฒนา | Fabrikam India | Fabrikam India-Robotics | $100 |
| นักพัฒนา | Fabrikam Philippines | Fabrikam Philippines-Robotics | $90 |
| นักพัฒนา | Fabrikam US | Fabrikam US-Robotics | $150 |

3. แนบรายการราคาต้นทุนนี้กับหน่วยองค์กร Fabrikam US-Robotics

### <a name="set-up-transfer-pricing-for-a-resource-in-the-appropriate-currency"></a>ตั้งการกำหนดราคาโอนสำหรับทรัพยากรในสกุลเงินที่เหมาะสม 

ใน Project Operations สามารถตั้งการกำหนดราคาทรัพยากรในสกุลเงินใดก็ได้ ค่าเริ่มต้นของสกุลเงินคือ สิ่งที่อยู่ในส่วนหัวของรายการราคา แต่สามารถเปลี่ยนแปลงได้

โดยใช้ตัวอย่างสำหรับการตั้งราคาโอน ข้อมูลสามารถเปลี่ยนเป็น:

บริษัท Fabrikam ต้องตรวจสอบให้แน่ใจว่า Fabrikam India-Robotics มีอัตราต้นทุนที่มีการต่อรองกับ Fabrikam US-Robotics หรือ Fabrikam UK-Robotics

นักพัฒนาจาก Fabrikam India-Robotics คิดค่าบริการ 5000 INR เมื่อให้ยืมแก่ Fabrikam US-Robotics และ 5500 INR เมื่อให้ยืมแก่ Fabrikam UK-Robotics

ในรายการราคาต้นทุนสำหรับ Fabrikam US-Robotics อัตราต้นทุนสามารถแสดงเป็น:

| บทบาท | บริษัทที่จัดเตรียมทรัพยากร | ต้นทุน |
| --- | --- | --- |
| นักพัฒนา | Fabrikam India | 5000 INR |
| นักพัฒนา | Fabrikam US | 115 USD |

ในรายการราคาต้นทุนสำหรับ Fabrikam UK-Robotics อัตราต้นทุนสามารถแสดงดังด้านล่างนี้:

| บทบาท | บริษัทที่จัดหาทรัพยากร | ต้นทุน |
| --- | --- | --- |
| นักพัฒนา | Fabrikam India | 5500 INR |
| นักพัฒนา | Fabrikam UK | 115 GBP |

รายการราคาต้นทุนสามารถระบุอัตราแรงงานในหลายสกุลเงิน เมื่อสร้างประมาณการต้นทุนในโครงการ Project Operations จะแปลงอัตราต้นทุนเหล่านี้เป็นสกุลเงินของโครงการและแสดงให้ผู้ใช้เห็น เมื่อรายการเวลาได้รับการอนุมัติ และมีการสร้างต้นทุนตามจริง ต้นทุนตามจริงจะถูกกำหนดราคาในสกุลเงินของรายการราคาตามบทบาทที่ตรงกันในรายการราคาต้นทุน ต้นทุนตามจริงสำหรับเวลาในโครงการเดียวสามารถบันทึกได้ในหลายสกุลเงิน อย่างไรก็ตาม เมื่อสะสมหรือสรุปต้นทุนแรงงานจริงในระดับโครงการ Project Operations จะแปลงจำนวนต้นทุนแรงงานทั้งหมดเป็นสกุลเงินของโครงการซึ่งผู้ใช้สามารถดูได้


[!INCLUDE[footer-include](../../includes/footer-banner.md)]