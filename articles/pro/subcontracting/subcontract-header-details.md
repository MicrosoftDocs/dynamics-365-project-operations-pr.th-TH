---
title: รายละเอียดส่วนหัวสำหรับการรับเหมารายย่อย
description: หัวข้อนี้อธิบายฟังก์ชันการทำงานที่มีให้ในส่วนหัวการรับเหมารายย่อยใน Project Operations
author: rumant
ms.date: 08/05/2021
ms.topic: article
ms.reviewer: kfend
ms.author: rumant
ms.openlocfilehash: 49158af1a430033db3a5db57a840512c45bc17e2
ms.sourcegitcommit: 80aa1e8070f0cb4992ac408fc05bdffe47cee931
ms.translationtype: HT
ms.contentlocale: th-TH
ms.lasthandoff: 08/13/2021
ms.locfileid: "7323664"
---
# <a name="header-details-for-subcontracts"></a>รายละเอียดส่วนหัวสำหรับการรับเหมารายย่อย

[!include [banner](../../includes/dataverse-preview.md)]

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

หัวข้อนี้อธิบายฟังก์ชันการทำงานที่มีให้ในส่วนหัวการรับเหมารายย่อยใน Dynamics 365 Project Operations

ขณะที่ผู้จัดการโครงการวางแผนและดำเนินโครงการ พวกเขาอาจจ้างผู้รับเหมารายย่อยและซื้อผลิตภัณฑ์และบริการจากผู้จัดจำหน่าย เมื่อผู้จัดการโครงการต้องการซื้อผลิตภัณฑ์หรือบริการ พวกเขาสามารถสร้างการรับเหมารายย่อยใน Project Operations

เพื่อสร้างการรับเหมารายย่อย ให้ทำตามขั้นตอนต่อไปนี้

1. ในบานหน้าต่างนำทาง เลือก **การรับเหมารายย่อย** และบนเพจ **การรับเหมาราย่อย** เลือก **ใหม่**
2. ป้อนข้อมูลที่จำเป็นให้ครบ จากนั้นเลือก **บันทึก**

    ตารางต่อไปนี้แสดงข้อมูลเกี่ยวกับฟิลด์ในเพจส่วนหัวการรับเหมารายย่อย

    | **ฟิลด์** | **คำอธิบาย** |
    | --- | --- | 
    | ชื่อ | ชื่อของการรับเหมารายย่อย |
    | รายละเอียด | คำอธิบายสั้นๆ เกี่ยวกับบริการและผลิตภัณฑ์ที่กำลังจะซื้อในการรับเหมารายย่อย |
    | ผู้จัดจำหน่าย | ชื่อบริษัทที่จะซื้อผลิตภัณฑ์และบริการ เรกคอร์ดบัญชีนี้มีชนิดความสัมพันธ์เป็น **ผู้จัดจำหน่าย** หรือ **ผู้จัดหา** |
    | วันที่ของการรับเหมารายย่อย | วันที่ที่สร้างการรับเหมารายย่อย |
    | คำอธิบายรายการของสถานะ | สถานะของการรับเหมารายย่อย |
    | สกุลเงิน | สกุลเงินที่ซื้อผลิตภัณฑ์และบริการ ค่าในฟิลด์นี้มีค่าเริ่มต้นจากบัญชีผู้จัดจำหน่าย แต่สามารถเปลี่ยนแปลงได้ รายการราคาของโครงการที่ใช้สำหรับการกำหนดราคาผลิตภัณฑ์และบริการในการรับเหมารายย่อยควรอยู่ในสกุลเงินนี้ รายการราคาในสกุลเงินอื่นไม่สามารถเชื่อมโยงกับการรับเหมารายย่อยได้ ต้นทุนของผลิตภัณฑ์และบริการที่เกิดขึ้นในการรับเหมารายย่อยนี้จะถูกบันทึกในโครงการด้วยสกุลเงินนี้ |
    | หน่วยที่ทำสัญญา | แผนกของบริษัทที่ทำสัญญาซื้อหรือทำสัญญารับเหมารายย่อยกับผู้จัดจำหน่าย |
    | เงื่อนไขการชำระเงิน | เงื่อนไขของการชำระเงินในใบแจ้งหนี้ของผู้จัดจำหน่ายที่ออกให้ในการรับเหมารายย่อยนี้ ค่าในฟิลด์นี้มีค่าเริ่มต้นจากเรกคอร์ดบัญชีผู้จัดจำหน่าย |
    | ที่อยู่การชำระเงิน | ที่อยู่ที่ส่งการชำระเงินในใบแจ้งหนี้ของผู้จัดจำหน่าย ค่าในฟิลด์นี้มีค่าเริ่มต้นจากเรกคอร์ดบัญชีผู้จัดจำหน่าย |
    | ชื่อผู้ถูกเรียกเก็บเงิน | ชื่อบุคคลหรือแผนกในบริษัทของผู้จัดจำหน่ายที่จะส่งใบแจ้งหนี้ ค่าในฟิลด์นี้มีค่าเริ่มต้นจากเรกคอร์ดบัญชีผู้จัดจำหน่ายและจะใช้เป็นชื่อของผู้ติดต่อหลักในใบแจ้งหนี้ของผู้จัดจำหน่ายที่สร้างขึ้นสำหรับการรับเหมารายย่อยนี้ |
    | ที่อยู่สำหรับเรียกเก็บเงิน | ที่อยู่ที่ใช้ในใบแจ้งหนี้จากผู้จัดจำหน่ายรายนี้ ค่าในฟิลด์นี้มีค่าเริ่มต้นจากเรกคอร์ดบัญชีผู้จัดจำหน่าย ที่อยู่นี้ยังใช้เป็นใบแจ้งหนี้จากที่อยู่ผู้ส่งใบแจ้งหนี้ของผู้จัดจำหน่ายที่สร้างขึ้นสำหรับการรับเหมารายย่อยนี้ด้วย |
    | ผลรวมย่อย | หากการรับเหมารายย่อยไม่มีรายการ ให้ป้อนค่าในฟิลด์นี้ที่แสดงถึงยอดรวมย่อยของคำสั่งซื้อก่อนหักภาษี ถ้าการรับเหมารายย่อยมีรายการ ฟิลด์นี้เป็นแบบอ่านอย่างเดียว จำนวนเงินที่แสดงคือยอดรวมย่อยจากทุกรายการในการรับเหมารายย่อย |
    | ภาษีรวม | หากการรับเหมารายย่อยไม่มีรายการ ให้ป้อนค่าในฟิลด์นี้ที่แสดงถึงภาษีในการรับเหมารายย่อยนี้ ถ้าการรับเหมารายย่อยมีรายการ ฟิลด์นี้เป็นแบบอ่านอย่างเดียว จำนวนเงินที่แสดงคือผลรวมของยอดเงินภาษีจากทุกรายการในการรับเหมารายย่อย |
    | จำนวนรวม |  ฟิลด์ที่มีการคำนวณนี้แสดงจำนวนเงินรวมของการรับเหมารายย่อยหลังรวมภาษีแล้ว  |
    | วันที่ที่ยืนยัน | วันที่ที่ยืนยันการรับเหมารายย่อย  |
    | ขอโดย | ค่าในฟิลด์นี้มีค่าเริ่มต้นเป็นชื่อของผู้ใช้ที่สร้างการรับเหมารายย่อย ค่านี้สามารถเปลี่ยนแปลงได้โดยผู้สร้างการรับเหมารายย่อยเพื่อระบุบุคคลนั้นในนามของผู้ที่พวกเขากำลังสร้างการรับเหมารายย่อย  |
    | ผู้จัดการบัญชีผู้จัดจำหน่าย | ชื่อของผู้ติดต่อหลักของบัญชีผู้จัดจำหน่าย ค่าในฟิลด์นี้มีค่าเริ่มต้นจากเรกคอร์ดบัญชีผู้จัดจำหน่าย ผู้ใช้สามารถเปลี่ยนค่าฟิลด์นี้เพื่อเลือกผู้ติดต่อรายอื่นเป็นผู้จัดการบัญชีผู้จัดจำหน่ายของการรับเหมารายย่อยได้ โดยสามารถกำหนดค่าและส่งการแจ้งเตือนทางอีเมลและการเจรจาราคาโดยผู้ติดต่อรายนี้ได้ |


