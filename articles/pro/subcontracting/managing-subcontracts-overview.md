---
title: การจัดการสัญญารับเหมารายย่อยใน Project Operations
description: บทความนี้ให้ภาพรวมของกระบวนการจัดการสัญญารับเหมารายย่อยแบบครบวงจร ซึ่งโดยทั่วไปแล้วใช้ในองค์กรตามโครงการ
author: rumant
ms.date: 08/02/2021
ms.topic: overview
ms.reviewer: johnmichalak
ms.author: rumant
ms.openlocfilehash: 8f5e025b5f741935494349fb1bdfd3a19bacb5e1
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8911528"
---
# <a name="subcontract-management-in-project-operations"></a>การจัดการสัญญารับเหมารายย่อยใน Project Operations

[!include [banner](../../includes/dataverse-preview.md)]

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

บทความนี้ให้ภาพรวมของกระบวนการจัดการสัญญารับเหมารายย่อยแบบครบวงจร ซึ่งใช้ในองค์กรตามโครงการ การรับเหมารายย่อยสำหรับบริการมักจะเป็นไปตามโฟลว์กระบวนการธุรกิจที่แสดงในแผนผังต่อไปนี้

![โฟลว์กระบวนการการรับเหมารายย่อย](../media/SubcontractingProcessFlow.png)

รายการต่อไปนี้แสดงคำอธิบายแบบทีละขั้นตอนของกระบวนการรับเหมารายย่อย

1. ผู้จัดการโครงการสร้างสัญญารับเหมารายย่อยกับผู้จัดจำหน่าย ตามค่าเริ่มต้น รายการราคาที่ถูกแนบกับเรกคอร์ดผู้จัดจำหน่ายจะถูกใช้สำหรับสัญญารับเหมารายย่อย บัญชีผู้จัดจำหน่ายมีชนิดความสัมพันธ์เป็น **ผู้จัดจำหน่าย** หรือ **ผู้จัดหา**
2. ผู้จัดการโครงการสามารถลงรายการการซื้อทั้งหมดเป็นสินค้าในรายการในสัญญารับเหมารายย่อย รายการสัญญารับเหมารายย่อยใช้สำหรับเวลา ค่าใช้จ่าย หรือผลิตภัณฑ์ก็ได้ คลาสธุรกรรมรายการของสัญญารับเหมารายย่อยจะกำหนดว่ารายการนั้นมีไว้สำหรับอะไร
3. ผู้จัดการบัญชีผู้จัดจำหน่ายและผู้จัดการโครงการสามารถทำซ้ำผ่านสัญญารับเหมารายย่อยได้ สามารถปรับการกำหนดราคาได้ในรายการราคาการซื้อที่ถูกแนบกับสัญญารับเหมารายย่อย
4. ณ จุดนี้ หรือภายหลังในกระบวนการ ถ้ารายการสัญญารับเหมารายย่อยใช้สำหรับเวลา ผู้จัดการบัญชีผู้จัดจำหน่ายจะเชื่อมโยงผู้ติดต่อของผู้จัดจำหน่ายกับแต่ละรายการสัญญารับเหมารายย่อย การเชื่อมโยงนี้ให้ข้อมูลแก่ผู้จัดการโครงการที่ทำงานเกี่ยวกับการรับเหมารายย่อย เมื่อผู้ติดต่อของผู้จัดจำหน่ายเชื่อมโยงกับรายการสัญญารับเหมารายย่อย ระบบจะสร้างทรัพยากรที่สามารถจองได้โดยอัตโนมัติจากผู้ติดต่อ หากไม่มีทรัพยากรที่สามารถจองได้อยู่
5. วิธีการเรียกเก็บเงินในแต่ละรายการสัญญารับเหมารายย่อยสามารถเป็น **ราคาคงที่** หรือ **เวลาและวัสดุ** สำหรับรายการสัญญารับเหมารายย่อยที่มีราคาคงที่ สามารถตั้งค่ากำหนดการใบแจ้งหนี้ตามหลักเป้าหมายได้
6.  หลังจากตั้งค่ารับเหมารายย่อยและการเจรจาเสร็จสิ้น การรับเหมารายย่อยจะได้รับการยืนยัน การรับเหมารายย่อยที่ยืนยันแล้วไม่สามารถแก้ไขได้ แต่ถ้ามีการเปลี่ยนแปลงเกิดขึ้น การรับเหมารายย่อยสามารถ 'เปิดใหม่เพื่อแก้ไข' ได้ ซึ่งจะตั้งค่าสถานะจาก **ยืนยันแล้ว** กลับไปเป็น **แบบร่าง** และสามารถเปิดการเจรจาได้อีกครั้ง 
7.  เมื่อสร้างสมาชิกทีมทั่วไปในโครงการ สมาชิกทีมสามารถเชื่อมโยงกับรายการสัญญารับเหมารายย่อยได้ รายการนี้แสดงถึงความจำเป็นในการจัดหาพนักงานที่เป็นสมาชิกทีมทั่วไปที่มีความสามารถเป็นผู้รับเหมารายย่อย
8.  สมาชิกทีมที่กำหนดชื่อสามารถสร้างได้โดยตรงในโครงการหรือสร้างขึ้นโดยการจองโดยใช้ประสบการณ์ใช้งานการจัดกำหนดการทรัพยากร ถ้าสมาชิกทีมโครงการที่มีชื่อเป็นผู้ปฏิบัติงานแบบสัญญาจ้าง เป็นไปได้ที่จะเชื่อมโยงรายการนี้กับรายการสัญญารับเหมารายย่อย การดำเนินการนี้จะแสดงกำลังการผลิตที่มีอยู่ในรายการสัญญารับเหมารายย่อย
9.  ทรัพยากรของผู้รับเหมารายย่อยสามารถบันทึกเวลา ค่าใช้จ่าย และการใช้วัสดุในโครงการและงานโครงการ แล้วส่งเพื่อขออนุมัติ ซึ่งคล้ายกันสำหรับพนักงาน เมื่อบันทึกเวลา ผู้ปฏิบัติงานแบบสัญญาจ้างสามารถเลือกการรับเหมารายย่อยและรายการรับเหมาราย่อยที่เฉพาะเจาะจงได้
10. เมื่อได้รับการอนุมัติ เวลาที่ได้รับอนุมัติโดยการรับเหมารายย่อยจะบันทึกต้นทุนตามจริงของโครงการตามราคาซื้อของผู้ปฏิบัติงานแบบสัญญาจ้างหรือบทบาทที่พวกเขาดำเนินการในโครงการ
11. ใบแจ้งหนี้ของผู้จัดจำหน่ายและรายการใบแจ้งหนี้ของผู้จัดจำหน่ายสามารถบันทึกในระบบสำหรับงานที่ดำเนินการโดยทรัพยากรของผู้จัดจำหน่ายหรือผลิตภัณฑ์ที่จัดส่งโดยผู้จัดจำหน่าย รายการใบแจ้งหนี้ของผู้จัดจำหน่ายต้องเฉพาะเจาะจงสำหรับโครงการและสำหรับคลาสธุรกรรมของเวลา ค่าใช้จ่าย ผลิตภัณฑ์/วัสดุ หลักเป้าหมาย หรือค่าธรรมเนียม รายการใบแจ้งหนี้ของผู้จัดจำหน่ายยังสามารถอ้างอิงรายการสัญญารับเหมารายย่อยได้
12. ระบบจะเชื่อมโยงต้นทุนจริงทั้งหมดที่ตรงกับรายการสัญญารับเหมารายย่อยและโครงการกับใบแจ้งหนี้ของผู้จัดจำหน่ายโดยอัตโนมัติ ซึ่งจะช่วยอำนวยความสะดวกในกระบวนการจับคู่และการตรวจสอบแบบ 3 ทาง
13. ผู้จัดการโครงการสามารถตรวจสอบความถูกต้องของโครงการที่ตรงกันโดยอัตโนมัติ ลบหรือเพิ่มต้นทุนจริงของโครงการอื่นๆ และดำเนินการตรวจสอบให้เสร็จสิ้น
14. เมื่อเสร็จสิ้นกระบวนการตรวจสอบในทุกรายการจะทำเครื่องหมายใบแจ้งหนี้ของผู้จัดจำหน่ายเป็น **พร้อมสำหรับการชำระเงิน** ในลำดับขั้นนี้ สามารถโอนใบแจ้งหนี้และรายการของผู้จัดจำหน่ายไปยังระบบบัญชีหรือเจ้าหนี้เพื่อประมวลผลการชำระเงินให้กับผู้จัดจำหน่ายได้ ต้นทุนโครงการที่บันทึกไว้ก่อนหน้านี้จะได้รับการกลับรายการ และต้นทุนจริงจากรายการใบแจ้งหนี้ของผู้จัดจำหน่ายจะได้รับการบันทึกในโครงการ

## <a name="quantity-based-subcontract-lines-and-work-based-subcontract-lines"></a>รายการสัญญารับเหมารายย่อยตามปริมาณและรายการสัญญารับเหมารายย่อยตามงาน

รายการสัญญารับเหมารายย่อยสามารถเป็นแบบตามปริมาณหรือตามงาน 

เมื่อรายการสัญญารับเหมารายย่อยเป็นแบบ **ตามปริมาณ** ปริมาณที่ซื้อในรายการสัญญารับเหมารายย่อยสำหรับเวลา ค่าใช้จ่าย หรือวัสดุสามารถใช้กับโครงการใดก็ได้

เมื่อรายการสัญญารับเหมารายย่อยเป็นแบบ **ตามงาน** รายการสัญญารับเหมารายย่อยจะแมปกับงานที่แสดงโดยโหนดในแผนโครงการ มูลค่าของรายการสัญญารับเหมารายย่อยคือผลรวมของส่วนประกอบทั้งหมดที่จำเป็นในการส่งมอบงานนั้น รายการเหล่านี้ได้รับการจำลองเป็นรายละเอียดของรายการสัญญารับเหมารายย่อยและสามารถเป็นคอลเลกชันของเวลา ค่าใช้จ่าย หรือวัสดุได้ สำหรับรายการสัญญารับเหมารายย่อยตามงาน รายการสัญญารับเหมารายย่อยยังเป็นแบบเฉพาะโครงการเดียวได้ด้วย Project Operations ยังไม่รองรับสัญญารับเหมารายย่อยในประเภทเหล่านี้

[!INCLUDE[footer-include](../../includes/footer-banner.md)]

