---
title: หลักเป้าหมายของรายการรับเหมารายย่อย
description: หัวข้อนี้อธิบายวิธีสร้างและรักษากำหนดการใบแจ้งหนี้ตามหลักเป้าหมายสำหรับการรับเหมารายย่อยกับผู้จัดจำหน่าย
author: rumant
ms.date: 08/06/2021
ms.topic: article
ms.reviewer: kfend
ms.author: rumant
ms.openlocfilehash: 7f99853f5f649f96225b7d72580db97bb92de7c5
ms.sourcegitcommit: d507a75a19c992a9421e4f3605162a2faa84a445
ms.translationtype: HT
ms.contentlocale: th-TH
ms.lasthandoff: 09/27/2021
ms.locfileid: "7558525"
---
# <a name="subcontract-line-milestones"></a>หลักเป้าหมายของรายการรับเหมารายย่อย

[!include [banner](../../includes/dataverse-preview.md)]

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

ใน Dynamics 365 Project Operations รายการรับเหมารายย่อยที่ใช้วิธีการเรียกเก็บเงินราคาคงที่สามารถระบุกำหนดการใบแจ้งหนี้ตามหลักเป้าหมายกับผู้จัดจำหน่ายได้

หลักเป้าหมายสำหรับการออกใบแจ้งหนี้ของผู้จัดจำหน่ายสามารถสร้างขึ้นได้โดยอัตโนมัติโดยใช้ความถี่ที่ตั้งไว้ หรือคุณสามารถสร้างด้วยตนเองได้

## <a name="automatically-create-a-milestone-based-invoice-schedule-for-a-subcontract-line"></a>สร้างกำหนดการใบแจ้งหนี้ตามหลักเป้าหมายโดยอัตโนมัติสำหรับรายการรับเหมารายย่อย

ทำตามขั้นตอนต่อไปนี้เพื่อสร้างกำหนดการใบแจ้งหนี้ตามหลักเป้าหมายโดยอัตโนมัติสำหรับชุดหลักเป้าหมายตายตัวที่มีการกระจายเท่าๆ กัน

1. ไปที่ **การตั้งค่า** > **ความถี่ของใบแจ้งหนี้** และตั้งค่าความถี่ของใบแจ้งหนี้สำหรับรายการรับเหมารายย่อย
2. เปิดเพจ **การรับเหมารายย่อย** เปิดการรับเหมารายย่อยที่คุณต้องการทำงานด้วย จากนั้นเปิดรายการรับเหมารายย่อยที่มีราคาคงที่ซึ่งคุณจะสร้างกำหนดการหลักเป้าหมาย
3. บนแท็บ **หลักเป้าหมายของรายการรับเหมารายย่อย** เลือก **สร้างหลักเป้าหมายเป็นระยะ**
4. ในกล่องโต้ตอบ ให้ป้อนหรือเลือกช่วงวันที่ จำนวนหลักเป้าหมาย และความถี่ของใบแจ้งหนี้ คุณสามารถเลือกวันที่เริ่มต้น หรือคุณสามารถเลือกจำนวนหลักเป้าหมายและความถี่ของใบแจ้งหนี้หรือวันที่เริ่มต้น หรือคุณสามารถเลือกวันที่สิ้นสุดและความถี่ของใบแจ้งหนี้ก็ได้ คุณไม่สามารถเลือกวันที่สิ้นสุดและจำนวนหลักเป้าหมายได้
เมื่อใช้ข้อมูลนี้ ระบบจะสร้างหลักเป้าหมายและบันทึกที่แสดงในตาราง **หลักเป้าหมาย**

   - **ชื่อหลักเป้าหมาย** - ชื่อของหลักเป้าหมายจะกำหนดเป็นวันที่ของหลักเป้าหมายตามความถี่ของใบแจ้งหนี้
   - **วันที่ของหลักเป้าหมาย** - วันที่ตามความถี่ของใบแจ้งหนี้
   - **จำนวนเงินของหลักเป้าหมาย** - คำนวณโดยการหารจำนวนเงินผลรวมย่อยในรายการรับเหมารายย่อยด้วยจำนวนหลักเป้าหมาย

หากรายการรับเหมารายย่อยมีค่าในฟิลด์ **จำนวนเงินภาษีโดยประมาณ** ค่านี้จะมีการเพิ่มในแต่ละหลักเป้าหมายเท่าๆ กันเมื่อสร้างหลักเป้าหมายเป็นระยะ

ผลรวมในจำนวนเงินของหลักเป้าหมายของรายการรับเหมารายย่อยต้องเท่ากับมูลค่าในรายการรับเหมารายย่อย หากไม่เท่ากัน จะเกิดข้อผิดพลาด คุณสามารถแก้ไขข้อผิดพลาดและตรวจสอบว่ายอดรวมของหลักเป้าหมายเท่ากับมูลค่าในรายการรับเหมารายย่อยได้โดยการสร้าง แก้ไข หรือลบหลักเป้าหมายและจำนวนเงินภาษี หลังจากทำการเปลี่ยนแปลงแล้ว ให้บันทึกและรีเฟรชเพจเพื่อให้แน่ใจว่าไม่มีข้อผิดพลาดอีกต่อไป

## <a name="manually-create-subcontract-line-milestones"></a>สร้างหลักเป้าหมายของรายการรับเหมารายย่อยด้วยตนเอง

หลักเป้าหมายราคาคงที่ในรายการรับเหมารายย่อยสามารถสร้างได้ด้วยตนเองเมื่อไม่ได้แบ่งเป็นระยะ เพื่อสร้างหลักเป้าหมายของรายการรับเหมารายย่อยด้วยตนเอง ให้ทำตามขั้นตอนต่อไปนี้

1. ในบานหน้าต่างนำทาง เลือก **การรับเหมารายย่อย** และเปิดการรับเหมารายย่อยที่คุณต้องการทำงานด้วย
2. เปิดรายการรับเหมารายย่อยราคาคงที่ที่คุณต้องการสร้างหลักเป้าหมาย
3. บนแท็บ **หลักเป้าหมายของรายการรับเหมารายย่อย** บนตารางย่อย เลือก **+ หลักเป้าหมายของรายการรับเหมารายย่อยใหม่**
4. บนเพจ **หลักเป้าหมายของรายการรับเหมารายย่อยใหม่** ให้ป้อนข้อมูลที่จำเป็นตามตารางต่อไปนี้

    | ฟิลด์ | รายละเอียด |ผลของฟังก์ชัน|
    | --- | --- |----------------------|
    | ชื่อหลักเป้าหมาย | ชื่อของหลักเป้าหมาย |รายการนี้จะแสดงเป็นคอลัมน์แรกในการค้นหาทั้งหมดตามหลักเป้าหมายของรายการรับเหมารายย่อย รายการใบแจ้งหนี้ของผู้จัดจำหน่ายที่สร้างขึ้นตามหลักเป้าหมายนี้จะใช้ชื่อของหลักเป้าหมายของรายการรับเหมารายย่อยเป็นชื่อเริ่มต้นของรายการใบแจ้งหนี้ของผู้จัดจำหน่าย|
    | รายละเอียด | คําอธิบายของหลักเป้าหมาย |รายการใบแจ้งหนี้ของผู้จัดจำหน่ายที่สร้างขึ้นตามหลักเป้าหมายนี้จะใช้คำอธิบายของหลักเป้าหมายของรายการรับเหมารายย่อยเป็นคำอธิบายเริ่มต้นของรายการใบแจ้งหนี้ของผู้จัดจำหน่าย|
    | วันที่ของหลักเป้าหมาย | วันที่ที่กระบวนการสร้างใบแจ้งหนี้อัตโนมัติควรมองหาสถานะของหลักเป้าหมายนี้เพื่อพิจารณาสำหรับการออกใบแจ้งหนี้| ค่านี้จะใช้เป็นวันที่เริ่มต้นของรายการใบแจ้งหนี้ของผู้จัดจำหน่ายเมื่อออกใบแจ้งหนี้สำหรับรายรายการรับเหมารายย่อยนี้ |
    | จำนวน | จำนวนหรือมูลค่าของหลักเป้าหมายที่จะออกใบแจ้งหนี้ให้กับลูกค้า |ค่านี้จะใช้เป็นจำนวนเงินเริ่มต้นของรายการใบแจ้งหนี้ของผู้จัดจำหน่ายเมื่อออกใบแจ้งหนี้สำหรับรายรายการรับเหมารายย่อยนี้ |
    | ภาษี | จำนวนภาษีที่ใช้กับหลักเป้าหมาย| ค่านี้จะใช้เป็นจำนวนเงินภาษีเริ่มต้นของรายการใบแจ้งหนี้ของผู้จัดจำหน่ายเมื่อออกใบแจ้งหนี้สำหรับรายรายการรับเหมารายย่อยนี้ |
    | จำนวนเงินหลังหักภาษี | ฟิลด์แบบอ่านอย่างเดียวนี้คำนวณเป็นจำนวนเงิน + ภาษี|ค่านี้จะใช้เป็นค่าเริ่มต้นของรายการใบแจ้งหนี้ของผู้จัดจำหน่ายเมื่อออกใบแจ้งหนี้สำหรับรายรายการรับเหมารายย่อยนี้ |
    | สถานะใบแจ้งหนี้ | เมื่อมีการสร้างหลักเป้าหมาย สถานะนี้จะมีการตั้งค่าเป็น **ไม่พร้อมออกใบแจ้งหนี้** เสมอ|  เมื่อสถานะเป็น **พร้อมออกใบแจ้งหนี้** การสร้างใบแจ้งหนี้ของผู้จัดจำหน่ายจะรวมหลักเป้าหมายนี้ไว้ในใบแจ้งหนี้ของผู้จัดจำหน่าย |

5. เลือก **บันทึกและปิด**


[!INCLUDE[footer-include](../../includes/footer-banner.md)]
