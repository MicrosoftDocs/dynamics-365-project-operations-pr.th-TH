---
title: การสร้างใบแจ้งหนี้ชั่วคราวด้วยตนเอง
description: หัวข้อนี้ให้ข้อมูลเกี่ยวกับการยืนยันใบแจ้งหนี้ชั่วคราวใน Project Operations ด้วยตนเอง
author: rumant
manager: Annbe
ms.date: 10/19/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: d5e93206737507bf6698a9746815c790d3dfc904
ms.sourcegitcommit: 3a0c18823a7ad23df5aa3de272779313abe56c82
ms.translationtype: HT
ms.contentlocale: th-TH
ms.lasthandoff: 10/20/2020
ms.locfileid: "4086161"
---
# <a name="creating-a-manual-proforma-invoice"></a>การสร้างใบแจ้งหนี้ชั่วคราวด้วยตนเอง

_**นำไปใช้กับ:** การปรับใช้งานแบบ Lite - จัดการกับการออกใบแจ้งหนี้ชั่วคราว_

ใน Dynamics 365 Project Operations สามารถสร้างใบแจ้งหนี้ชั่วคราวด้วยตนเองได้ตามต้องการ คุณสามารถสร้างใบแจ้งหนี้ชั่วคราวด้วยตนเองจากหน้ารายการ **สัญญาโครงการ** หรือจากหน้ารายละเอียด **สัญญาโครงการ**

##  <a name="project-contracts-list-page"></a>หน้ารายการของสัญญาโครงการ

จากหน้ารายการ **สัญญาโครงการ** ให้เลือกสัญญาโครงการอย่างน้อยหนึ่งสัญญาและสร้างใบแจ้งหนี้สำหรับเรกคอร์ดที่เลือกทั้งหมด

ระบบจะตรวจสอบว่าสัญญาโครงการใดที่เลือกมีงาน **พร้อมที่จะออกใบแจ้งหนี้** ที่ค้างอยู่ก่อนวันนี้ จากสัญญาเหล่านั้น ระบบจะสร้างใบแจ้งหนี้ชั่วคราวแบบร่าง หากสัญญาโครงการมีลูกค้าหลายราย อาจมีการสร้างใบแจ้งหนี้หนึ่งใบต่อลูกค้า และใบแจ้งหนี้หลายใบต่อสัญญาโครงการ

ใบแจ้งหนี้โครงการที่สร้างขึ้นทั้งหมดมีอยู่ในหน้า **ใบแจ้งหนี้** ในส่วน **การเรียกเก็บเงิน** ของพื้นที่ **การขาย**

## <a name="project-contract-details-page"></a>หน้ารายละเอียดสัญญาของโครงการ

นอกจากนี้ยังสามารถสร้างใบแจ้งหนี้ชั่วคราวจากหน้ารายละเอียด **สัญญาโครงการ** ซึ่งสร้างใบแจ้งหนี้สำหรับสัญญาโครงการเฉพาะนั้น ระบบจะตรวจสอบว่าสัญญาโครงการใดที่มีงาน **พร้อมที่จะออกใบแจ้งหนี้** ที่ค้างอยู่ก่อนวันนี้ จากสัญญาเหล่านี้ ระบบจะสร้างใบแจ้งหนี้ชั่วคราวแบบร่างตามจำนวนลูกค้าในแต่ละรายละเอียดการให้บริการตามสัญญา

เมื่อมีการสร้างใบแจ้งหนี้ชั่วคราวเดียว หน้า **ใบแจ้งหนี้** หน้าจะเปิดขึ้น หากมีการสร้างใบแจ้งหนี้หลายใบสำหรับสัญญาโครงการนั้น หน้ารายการ **ใบแจ้งหนี้** จะเปิดขึ้นเพื่อแสดงใบแจ้งหนี้ที่สร้างขึ้นทั้งหมด
