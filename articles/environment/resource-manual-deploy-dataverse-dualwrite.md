---
title: ปรับใช้แอป Project Operations Dataverse พร้อมการรองรับการรวมแบบสองทิศทาง
description: หัวข้อนี้อธิบายวิธีปรับใช้แอป Project Operations Dataverse ด้วยตนเองเพื่อรองรับการรวมแบบสองทิศทาง
author: stsporen
ms.date: 06/18/2021
ms.topic: article
ms.reviewer: johnmichalak
ms.author: stsporen
ms.openlocfilehash: b82eef7b5f64705f37f224172c14f6734612329e
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: th-TH
ms.lasthandoff: 04/14/2022
ms.locfileid: "8591243"
---
# <a name="manually-deploy-the-project-operations-dataverse-app-with-dual-write-support"></a>ปรับใช้แอป Project Operations Dataverse พร้อมการรองรับการรวมแบบสองทิศทาง

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง_

หัวข้อนี้อธิบายวิธีปรับใช้ Microsoft Dynamics 365 Project Operations ใน Microsoft Dataverse ด้วยตนเองเพื่อรองรับการรวมแบบสองทิศทาง Project Operations ตรวจพบการกำหนดค่าของสภาพแวดล้อมและเพิ่มการสนับสนุนเพิ่มเติมสำหรับการรวมแบบสองทิศทางหากตรงตามข้อกำหนดเบื้องต้น

ในระหว่างการปรับใช้งานผ่าน Microsoft Dynamics Lifecycle Services (LCS) หากคุณได้ปฏิบัติตามคำแนะนำในหัวข้อนี้ คุณสามารถข้ามการปรับใช้งานของการรวม Microsoft Power Platform ได้ (เดิมเรียกว่าสภาพแวดล้อม Common Data Service)

กระบวนการปรับใช้งาน Project Operations ใน Dataverse เพื่อให้รองรับการรวมแบบสองทิศทางมีสี่ขั้นตอนหลัก:

1. [สร้างสภาพแวดล้อมใหม่ใน Dataverse ที่รองรับการรวมแบบสองทิศทาง](#create)
2. [เพิ่มข้อกำหนดเบื้องต้นในการรวมแบบสองทิศทางให้กับสภาพแวดล้อม](#prerequisites)
3. [เพิ่มแอป Project Operations Dataverse](#dataverse)
4. [เชื่อมโยงสภาพแวดล้อมของคุณ](#link)

## <a name="create-a-new-environment-in-dataverse-that-supports-dual-write"></a><a name="create"></a>สร้างสภาพแวดล้อมใหม่ใน Dataverse ที่รองรับการรวมแบบสองทิศทาง

หากต้องการทำขั้นตอนนี้เสร็จสมบูรณ์ คุณต้องเข้าสู่ระบบเป็นผู้ดูแลระบบ

1. เปิด [ศูนย์การจัดการ Power Platform](https://admin.powerplatform.com) และเข้าสู่ระบบเป็นผู้ดูแลระบบ
2. สร้างสภาพแวดล้อมใหม่และตั้งชื่อ
3. เลือกชนิดของสภาพแวดล้อม หากคุณสมัครรับข้อเสนอทดลองใช้ ให้เลือก **รุ่นทดลองใช้ (ตามการสมัครรับข้อมูล)**
4. ยืนยันภูมิภาคการปรับใช้งาน
5. เปิดใช้งานตัวเลือก **สร้างฐานข้อมูลสำหรับสภาพแวดล้อมนี้** 
6. ยืนยันภาษา จากนั้นยืนยันว่าสกุลเงินตรงกับสกุลเงินสำหรับแอปการเงินและการดำเนินงานของคุณ
7. เปิดใช้งานตัวเลือก **แอป Dynamics 365** และยืนยันว่าฟิลด์ **ปรับใช้แอปเหล่านี้โดยอัตโนมัติ** ถูกตั้งค่าเป็น **ไม่มี**
8. เพิ่มกลุ่มความปลอดภัย หากต้องการกลุ่มความปลอดภัย
9. เลือก **บันทึก** เพื่อสร้างสภาพแวดล้อมใหม่
10. รอจนกว่าการปรับใช้จะเสร็จสิ้นและสภาพแวดล้อมไปถึงสถานะ **พร้อม**

## <a name="add-dual-write-prerequisites-to-the-environment"></a><a name="prerequisites"></a>เพิ่มข้อกำหนดเบื้องต้นในการรวมแบบสองทิศทางให้กับสภาพแวดล้อม

การสนับสนุนการรวมแบบสองทิศทางรวมถึงฟิลด์เพิ่มเติมที่เพิ่มไปยังเอนทิตีหลัก เช่น เอนทิตี **บริษัท** หากคุณกำลังเพิ่มการสนับสนุนการรวมแบบสองทิศทางในสภาพแวดล้อมที่มีอยู่ คุณอาจต้องอัปเดตข้อมูลเพื่อเปิดใช้งานการสนับสนุน สำหรับข้อมูลเกี่ยวกับวิธีการเริ่มต้นข้อมูล โปรดดูที่ [การเริ่มต้นข้อมูลบริษัท](/dynamics365/fin-ops-core/dev-itpro/data-entities/dual-write/bootstrap-company-data) สำหรับข้อมูลเพิ่มเติมเกี่ยวกับการรวมแบบสองทิศทาง โปรดดูที่ [ข้อกำหนดของระบบการรวมแบบสองทิศทาง](/dynamics365/fin-ops-core/dev-itpro/data-entities/dual-write/dual-write-system-req)

ทำตามขั้นตอนนี้เพื่อเพิ่มข้อกำหนดเบื้องต้นในการรวมแบบสองทิศทางให้กับสภาพแวดล้อมของคุณ

1. เปิดสภาพแวดล้อมที่คุณเพิ่งสร้างขึ้น จากนั้นไปที่ **ทรัพยากร** \> **แอป Dynamics 365**
2. เลือก **โซลูชันหลักการรวมแบบสองทิศทาง** ในรายการแอป และติดตั้ง
3. รอจนกว่าการติดตั้งจะเสร็จสิ้น จากนั้นเลือก **โซลูชันการปฏิบัติของแอปพลิเคชันการรวมแบบสองทิศทาง** ในรายการแอป และติดตั้ง

## <a name="add-the-project-operations-dataverse-app"></a><a name="dataverse"></a>เพิ่มแอป Project Operations Dataverse

คุณสามารถทำตามขั้นตอนนี้ได้ก็ต่อเมื่อคุณทำขั้นตอนก่อนหน้านี้เสร็จสิ้นก่อนที่คุณจะติดตั้ง Project Operations ระหว่างการติดตั้ง ระบบจะวิเคราะห์การกำหนดค่าสภาพแวดล้อมและเพิ่มการสนับสนุนสำหรับการรวมแบบสองทิศทาง หากจำเป็น

1. เปิดสภาพแวดล้อมที่คุณเพิ่งสร้างขึ้นก่อนหน้า จากนั้นไปที่ **ทรัพยากร** \> **แอป Dynamics 365**
2. เลือก **Microsoft Dynamics 365 Project Operations** ในรายการแอป และติดตั้ง

## <a name="link-your-environments"></a><a name="link"></a>เชื่อมโยงสภาพแวดล้อมของคุณ

หลังจากสภาพแวดล้อม Dataverse ถูกปรับใช้ คุณสามารถตั้งค่าลิงก์ในแอปการเงินและการดำเนินงานของคุณ ทำตามขั้นตอนใน [ใช้ตัวช่วยสร้างการรวมแบบสองทิศทางเพื่อเชื่อมโยงสภาพแวดล้อมของคุณ](/dynamics365/fin-ops-core/dev-itpro/data-entities/dual-write/link-your-environment)
