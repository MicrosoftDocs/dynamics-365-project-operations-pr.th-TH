---
title: การตั้งค่าและการรวมข้อมูลการตั้งค่าคอนฟิกของ Project Operations
description: บทความนี้ให้ข้อมูลเกี่ยวกับการตั้งค่าและการกำหนดค่าแผนผังการรวมแบบสองทิศทางของ Project Operations
author: sigitac
ms.date: 4/23/2021
ms.topic: article
ms.prod: ''
ms.reviewer: johnmichalak
ms.author: sigitac
ms.openlocfilehash: d03393de893c39ceb53c06a3031395f765a26f55
ms.sourcegitcommit: a798fed5c59e3fefa62cdfa42c852d529b33fd35
ms.translationtype: HT
ms.contentlocale: th-TH
ms.lasthandoff: 06/18/2022
ms.locfileid: "9029175"
---
# <a name="project-operations-setup-and-configuration-data-integration"></a>การตั้งค่าและการรวมข้อมูลการตั้งค่าคอนฟิกของ Project Operations

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง_

บทความนี้ให้ข้อมูลเกี่ยวกับการรวมแบบสองทิศทางของ Project Operations สำหรับเอนทิตีการตั้งค่าและการกำหนดค่า

## <a name="project-contracts-contract-lines-and-projects"></a>สัญญาโครงการ รายละเอียดการให้บริการตามสัญญา และโครงการ

สัญญาโครงการ รายละเอียดการให้บริการตามสัญญา และโครงการถูกสร้างขึ้นใน Dataverse และซิงโครไนซ์กับแอปการเงินและการดำเนินงานสำหรับการบัญชีเพิ่มเติม เรกคอร์ดในเอนทิตีเหล่านี้สามารถสร้างและลบได้เฉพาะใน Dataverse อย่างไรก็ตาม แอตทริบิวต์ทางบัญชี เช่น ค่าเริ่มต้นของกลุ่มภาษีขายและมิติทางการเงิน สามารถเพิ่มลงในเรกคอร์ดเหล่านี้ได้ในแอปการเงินและการดำเนินงาน

  ![แนวคิดของการรวมสัญญาโครงการ](./media/1ProjectContract.jpg)

มีการติดตามลูกค้าเป้าหมาย โอกาสทางการขาย และใบเสนอราคาของกิจกรรมการขายใน Dataverse และไม่ต้องซิงโครไนซ์กับแอปการเงินและการดำเนินงาน เนื่องจากไม่มีการบัญชีรายการขาลงที่เชื่อมโยงกับกิจกรรมนี้

ฟังก์ชันสัญญาโครงการใน Dataverse จะสร้างเรกคอร์ดสัญญาโครงการในแอปการเงินและการดำเนินงานโดยใช้แผนผังตาราง **ส่วนหัวของสัญญาโครงการ (salesorders)** การบันทึกสัญญาโครงการใน Dataverse ยังเริ่มการสร้างเรกคอร์ดเอนทิตีลูกค้าตามสัญญาโครงการด้วย เรกคอร์ดนี้ซิงโครไนซ์กับแอปการเงินและการดำเนินงานโดยใช้แผนผังตาราง **แหล่งเงินทุนโครงการ (msdyn\_projectcontractssplitbillingrules)** นอกจากนี้ แผนที่นี้ยังซิงโครไนซ์การเพิ่ม การอัปเดต และการลบลูกค้าในสัญญาโครงการด้วย การแยกเปอร์เซ็นต์การเรียกเก็บเงินระหว่างลูกค้าสัญญาโครงการเป็นข้อมูลหลักใน Dataverse เท่านั้นและไม่ซิงโครไนซ์กับแอปการเงินและการดำเนินงาน

หลังจากสร้างสัญญาโครงการใน Dataverse นักบัญชีโครงการสามารถปรับปรุงแอตทริบิวต์การบัญชีสำหรับสัญญาโครงการนี้ในแอปการเงินและการดำเนินงาน โดยไปที่ **การจัดการโครงการและการบัญชี** > **สัญญาโครงการ** > **ตั้งค่า** > **แสดงบัญชีเริ่มต้น** นักบัญชีสามารถตรวจสอบแอตทริบิวต์สัญญาโครงการสำหรับการการดำเนินงานได้ เช่น วันที่ส่งมอบที่ร้องขอและจำนวนเงินตามสัญญา โดยการเลือกรหัสสัญญาโครงการในแอปการเงินและการดำเนินงาน ซึ่งเปิดเรกคอร์ดสัญญาโครงการที่เกี่ยวข้องใน Dataverse

เอนทิตีโครงการจะซิงโครไนซ์กับแอปการเงินและการดำเนินงานโดยใช้แผนผังตาราง **โครงการ V2 (msdyn\_projects)** นักบัญชีโครงการสามารถ:

  - ตรวจทานโครงการในแอปการเงินและการดำเนินงานโดยไปที่ **การจัดการโครงการและการบัญชี** > **โครงการทั้งหมด** 
  - ปรับปรุงแอตทริบิวต์การบัญชีสำหรับโครงการในแอปการเงินและการดำเนินงาน โดยไปที่ **การจัดการโครงการและการบัญชี** > **โครงการทั้งหมด** > **ตั้งค่า** > **แสดงการบัญชีเริ่มต้น**  
  - ตรวจทานแอตทริบิวต์โครงการสำหรับการดำเนินงาน เช่น วันที่เริ่มต้นและวันที่สิ้นสุดโดยประมาณ โดยการเลือกรหัสโครงการในแอปการเงินและการดำเนินงาน ซึ่งเปิดเรกคอร์ดโครงการที่เกี่ยวข้องใน Dataverse

โครงการเชื่อมโยงกับสัญญาโครงการผ่านเอนทิตี **รายละเอียดการให้บริการตามสัญญาของโครงการ**

รายละเอียดการให้บริการตามสัญญาโครงการใน Dataverse จะสร้างกฎการเรียกเก็บเงินรายละเอียดการให้บริการตามสัญญาโครงการในแอปการเงินและการดำเนินงานโดยใช้แผนผังตาราง **รายละเอียดการให้บริการตามสัญญาโครงการ (salesorderdetails)** วิธีการเรียกเก็บเงินจะกำหนดชนิดกฎการเรียกเก็บเงินของสัญญาโครงการในแอปการเงินและการดำเนินงาน

  - รายละเอียดการให้บริการตามสัญญาของโครงการด้วยวิธีการเรียกเก็บเงินของเวลาและวัสดุ สร้างกฎการเรียกเก็บเงินของเวลาและชนิดวัสดุ
  - รายละเอียดการให้บริการตามสัญญาของวิธีการเรียกเก็บเงินแบบราคาคงที่ สร้างกฎการเรียกเก็บเงินของเหตุการณ์สําคัญ

รายละเอียดการให้บริการตามสัญญาโครงการสามารถตรวจสอบได้โดยนักบัญชีโครงการในแอปการเงินและการดำเนินงาน โดยไปที่ **การจัดการโครงการและการบัญชี** > **สัญญาโครงการ** > **ตั้งค่า** > **แสดงการบัญชีเริ่มต้น** และทบทวนรายละเอียดบนแท็บ **รายละเอียดการให้บริการตามสัญญา** นักบัญชียังสามารถตั้งค่ามิติทางการเงินเริ่มต้นสำหรับรายละเอียดการให้บริการตามสัญญาในวิธีการเรียกเก็บเงินราคาคงที่บนแท็บนี้ได้ด้วย

## <a name="billing-milestones"></a>หลักเป้าหมายในการเรียกเก็บเงิน

รายละเอียดการให้บริการตามสัญญาของโครงการที่ใช้วิธีการเรียกเก็บเงินราคาคงที่ จะออกใบแจ้งหนี้ผ่านหลักเป้าหมายในการเรียกเก็บเงิน หลักเป้าหมายการเรียกเก็บเงินจะถูกซิงโครไนซ์กับธุรกรรมในบัญชีของโครงการในแอปการเงินและการดำเนินงานโดยใช้แผนผังตาราง **หลักเป้าหมายของรายละเอียดการให้บริการตามสัญญาของการรวม Project Operations (msdyn\_contractlinescheduleofvalues)**

  ![การรวมเหตุการณ์สำคัญในการเรียกเก็บเงิน](./media/2Milestones.jpg)

นักบัญชีสามารถตรวจสอบธุรกรรมในบัญชีและปรับแอตทริบิวต์การบัญชีสำหรับธุรกรรมเหล่านั้นได้โดยไปที่ **การจัดการโครงการและการบัญชี** > **สัญญาโครงการ** > **รักษา** > **ธุรกรรมในบัญชี** หรือ **การจัดการโครงการและการบัญชี** > **โครงการทั้งหมด** > **รักษา** > **ธุรกรรมในบัญชี**

เมื่อคุณสร้างหลักเป้าหมายการเรียกเก็บเงินสำหรับรายละเอียดการให้บริการตามสัญญาโครงการที่กำหนดเป็นครั้งแรก ระบบจะสร้างโครงการประมาณการรายได้ราคาคงที่สำหรับโครงการที่เกี่ยวข้องกับรายละเอียดการให้บริการตามสัญญานี้โดยอัตโนมัติ สามารถตรวจสอบโครงการประมาณการรายได้ราคาคงที่ได้โดยไปที่ **การจัดการโครงการและการบัญชี** > **โครงการประมาณการรายได้ราคาคงที่**

### <a name="project-tasks"></a>งานโครงการ

งานโครงการจะซิงโครไนซ์กับแอปการเงินและการดำเนินงานผ่านทางแผนผังตาราง **งานโครงการ (msdyn\_projecttasks)** เพื่อการอ้างอิงเท่านั้น การสร้าง ปรับปรุง และการลบการดำเนินการยังไม่มีการสนับสนุนผ่านแอปการเงินและการดำเนินงาน

  ![การรวมงานโครงการ](./media/3Tasks.jpg)

## <a name="project-resources"></a>ทรัพยากรโครงการ

เอนทิตี **บทบาททรัพยากรโครงการ** ซิงโครไนซ์กับแอปการเงินและการดำเนินงานโดยใช้แผนผังตาราง **บทบาททรัพยากรโครงการสำหรับบริษัททั้งหมด (bookableresourcecategories)** เพื่อการอ้างอิงเท่านั้น เนื่องจากบทบาททรัพยากรใน Dataverse ไม่ใช่บทบาทเฉพาะบริษัท ระบบจะสร้างเรกคอร์ดบทบาททรัพยากรเฉพาะบริษัทที่เกี่ยวข้องในแอปการเงินและการดำเนินงานโดยอัตโนมัติสำหรับนิติบุคคลทั้งหมดที่รวมอยู่ในขอบเขตการรวมของการรวมแบบสองทิศทาง

![การรวมบทบาทของทรัพยากร](./media/5Resources.jpg)

ทรัพยากรโครงการใน Project Operations ได้รับการรักษาไว้ใน Dataverse และจะไม่ซิงโครไนซ์กับแอปการเงินและการดำเนินงาน

### <a name="transaction-categories"></a>ประเภทธุรกรรม

ประเภทธุรกรรมจะคงอยู่ใน Dataverse และซิงโครไนซ์กับแอปการเงินและการดำเนินงานโดยใช้แผนผังตาราง **ประเภทธุรกรรมโครงการ (msdyn\_transactioncategories)** หลังจากที่มีการซิงโครไนซ์เรกคอร์ดประเภทธุรกรรมแล้ว ระบบจะสร้างเรกคอร์ดประเภทที่ใช้ร่วมกันสี่รายการโดยอัตโนมัติ แต่ละเรกคอร์ดสอดคล้องกับชนิดธุรกรรมในแอปการเงินและการดำเนินงานและเชื่อมโยงไปยังเรกคอร์ดประเภทธุรกรรม

![การรวมประเภทธุรกรรม](./media/4TransactionCategories.jpg)

การใช้ประเภทธุรกรรมสำหรับการประมาณการและข้อมูลจริง ต้องการให้นักบัญชีโครงการหรือผู้ดูแลระบบสร้างประเภทโครงการที่สอดคล้องกันในนิติบุคคลทุกราย สำหรับข้อมูลเพิ่มเติม โปรดดู [ตั้งค่าคอนฟิกประเภทโครงการ](../project-accounting/configure-project-categories.md)
