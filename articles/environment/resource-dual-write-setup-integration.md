---
title: การตั้งค่าและการรวมข้อมูลการตั้งค่าคอนฟิกของ Project Operations
description: หัวข้อนี้ให้ข้อมูลเกี่ยวกับการตั้งค่าและการตั้งค่าคอนฟิกแผนที่การรวมแบบสองทิศทางของ Project Operations
author: sigitac
ms.date: 4/23/2021
ms.topic: article
ms.prod: ''
ms.reviewer: kfend
ms.author: sigitac
ms.openlocfilehash: 6d263f7c5ef0d562edde6a603340a3b8746195df190fdb527bfa40297f68eed2
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: th-TH
ms.lasthandoff: 08/06/2021
ms.locfileid: "6986559"
---
# <a name="project-operations-setup-and-configuration-data-integration"></a>การตั้งค่าและการรวมข้อมูลการตั้งค่าคอนฟิกของ Project Operations

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง_

หัวข้อนี้ให้ข้อมูลเกี่ยวกับการรวมแบบสองทิศทางของ Project Operations สำหรับเอนทิตีการตั้งค่าและการตั้งค่าคอนฟิก

## <a name="project-contracts-contract-lines-and-projects"></a>สัญญาโครงการ รายละเอียดการให้บริการตามสัญญา และโครงการ

สัญญาโครงการ รายละเอียดการให้บริการตามสัญญา และโครงการ ถูกสร้างขึ้นใน Dataverse และซิงโครไนซ์กับแอป Finance and Operations สำหรับการบัญชีเพิ่มเติม เรกคอร์ดในเอนทิตีเหล่านี้สามารถสร้างและลบได้เฉพาะใน Dataverse อย่างไรก็ตาม สามารถเพิ่มแอตทริบิวต์การบัญชีได้ เช่น ค่าเริ่มต้นของกลุ่มภาษีขาย และมิติทางการเงิน ไปยังเรกคอร์ดเหล่านี้ในแอป Finance and Operations

  ![แนวคิดของการรวมสัญญาโครงการ](./media/1ProjectContract.jpg)

ลูกค้าเป้าหมาย โอกาสทางการขาย และใบเสนอราคาของกิจกรรมการขาย ถูกติดตามใน Dataverse และไม่ซิงโครไนซ์กับแอป Finance and Operations เนื่องจากไม่มีบัญชีดาวน์สตรีมที่เชื่อมโยงกับกิจกรรมนี้

ฟังก์ชันสัญญาโครงการใน Dataverse สร้างเรกคอร์ดสัญญาโครงการในแอป Finance and Operations โดยใช้แผนที่ตาราง **ส่วนหัวของสัญญาโครงการ (salesorders)** การบันทึกสัญญาโครงการใน Dataverse ยังเริ่มการสร้างเรกคอร์ดเอนทิตีลูกค้าตามสัญญาโครงการด้วย เรกคอร์ดนี้ซิงโครไนซ์กับแอป Finance and Operations โดยใช้แผนที่ตาราง **แหล่งเงินทุนของโครงการ (msdyn\_projectcontractssplitbillingrules)** นอกจากนี้ แผนที่นี้ยังซิงโครไนซ์การเพิ่ม การอัปเดต และการลบลูกค้าในสัญญาโครงการด้วย การแบ่งเปอร์เซ็นต์การเรียกเก็บเงินระหว่างลูกค้าในสัญญาโครงการเชี่ยวชาญเฉพาะใน Dataverse และไม่ซิงโครไนซ์กับแอป Finance and Operations

หลังจากที่มีการสร้างสัญญาโครงการใน Dataverse นักบัญชีโครงการสามารถอัปเดตแอตทริบิวต์การบัญชีสำหรับสัญญาโครงการนี้ได้ในแอป Finance and Operations โดยไปที่ **การจัดการโครงการและการบัญชี** > **สัญญาโครงการ** > **การตั้งค่า** > **แสดงการบัญชีเริ่มต้น** นักบัญชีสามารถตรวจสอบแอตทริบิวต์ของสัญญาโครงการที่ดำเนินการได้ เช่น วันที่จัดส่งที่ร้องขอ และจำนวนสัญญา โดยเลือกรหัสสัญญาโครงการในแอป Finance and Operations ที่เปิดเรกคอร์ดสัญญาโครงการที่เกี่ยวข้องใน Dataverse

เอนทิตีโครงการซิงโครไนซ์กับแอป Finance and Operations โดยใช้แผนที่ตาราง **โครงการ V2 (msdyn\_projects)** นักบัญชีโครงการสามารถ:

  - ตรวจสอบโครงการในแอป Finance and Operations โดยไปที่ **การจัดการโครงการและการบัญชี** > **โครงการทั้งหมด** 
  - อัปเดตแอตทริบิวต์การบัญชีสำหรับโครงการในแอป Finance and Operations โดยไปที่ **การจัดการโครงการและการบัญชี** > **โครงการทั้งหมด** > **การตั้งค่า** > **แสดงการบัญชีเริ่มต้น**  
  - ตรวจสอบแอตทริบิวต์ของโครงการที่ดำเนินการ เช่น วันที่เริ่มต้นและวันที่สิ้นสุดโดยประมาณ โดยเลือกรหัสโครงการในแอป Finance and Operations ที่เปิดเรกคอร์ดโครงการที่เกี่ยวข้องใน Dataverse

โครงการเชื่อมโยงกับสัญญาโครงการผ่านเอนทิตี **รายละเอียดการให้บริการตามสัญญาของโครงการ**

รายละเอียดการให้บริการตามสัญญาของโครงการใน Dataverse สร้างกฎการเรียกเก็บเงินของสัญญาโครงการในแอป Finance and Operations โดยใช้แผนที่ตาราง **รายละเอียดการให้บริการตามสัญญาของโครงการ (salesorderdetails)** วิธีการเรียกเก็บเงินกำหนดชนิดกฎการเรียกเก็บเงินตามสัญญาโครงการในแอป Finance and Operations:

  - รายละเอียดการให้บริการตามสัญญาของโครงการด้วยวิธีการเรียกเก็บเงินของเวลาและวัสดุ สร้างกฎการเรียกเก็บเงินของเวลาและชนิดวัสดุ
  - รายละเอียดการให้บริการตามสัญญาของวิธีการเรียกเก็บเงินแบบราคาคงที่ สร้างกฎการเรียกเก็บเงินของเหตุการณ์สําคัญ

นักบัญชีโครงการสามารถตรวจสอบรายละเอียดการให้บริการตามสัญญาของโครงการได้ในแอป Finance and Operations โดยไปที่ **การจัดการโครงการและการบัญชี** > **สัญญาโครงการ** > **การตั้งค่า** > **แสดงการบัญชีเริ่มต้น** และตรวจสอบรายละเอียดในแท็บ **รายละเอียดการให้บริการตามสัญญา** นักบัญชียังสามารถตั้งค่ามิติทางการเงินเริ่มต้นสำหรับรายละเอียดการให้บริการตามสัญญาของวิธีการเรียกเก็บเงินราคาคงที่บนแท็บนี้ได้ด้วย

## <a name="billing-milestones"></a>หลักเป้าหมายในการเรียกเก็บเงิน

รายละเอียดการให้บริการตามสัญญาของโครงการที่ใช้วิธีการเรียกเก็บเงินราคาคงที่ จะออกใบแจ้งหนี้ผ่านหลักเป้าหมายในการเรียกเก็บเงิน หลักเป้าหมายในการเรียกเก็บเงินจะซิงโครไนซ์กับธุรกรรมในบัญชีโครงการในแอป Finance and Operations โดยใช้แผนที่ตาราง **เหตุการณ์สำคัญของรายละเอียดการให้บริการตามสัญญาการรวมของ Project Operations (msdyn\_contractlinescheduleofvalues)**

  ![การรวมเหตุการณ์สำคัญในการเรียกเก็บเงิน](./media/2Milestones.jpg)

นักบัญชีสามารถตรวจสอบธุรกรรมในบัญชีและปรับแอตทริบิวต์การบัญชีสำหรับธุรกรรมเหล่านั้นได้โดยไปที่ **การจัดการโครงการและการบัญชี** > **สัญญาโครงการ** > **รักษา** > **ธุรกรรมในบัญชี** หรือ **การจัดการโครงการและการบัญชี** > **โครงการทั้งหมด** > **รักษา** > **ธุรกรรมในบัญชี**

เมื่อคุณสร้างหลักเป้าหมายการเรียกเก็บเงินสำหรับรายละเอียดการให้บริการตามสัญญาโครงการที่กำหนดเป็นครั้งแรก ระบบจะสร้างโครงการประมาณการรายได้ราคาคงที่สำหรับโครงการที่เกี่ยวข้องกับรายละเอียดการให้บริการตามสัญญานี้โดยอัตโนมัติ สามารถตรวจสอบโครงการประมาณการรายได้ราคาคงที่ได้โดยไปที่ **การจัดการโครงการและการบัญชี** > **โครงการประมาณการรายได้ราคาคงที่**

### <a name="project-tasks"></a>งานโครงการ

งานโครงการจะซิงโครไนซ์กับแอป Finance and Operations ผ่านไฟล์แผนที่ตาราง **งานโครงการ (msdyn\_projecttasks)** เพื่อวัตถุประสงค์ในการอ้างอิงเท่านั้น ไม่รองรับการสร้าง อัปเดต และลบการดำเนินการผ่านแอป Finance and Operations

  ![การรวมงานโครงการ](./media/3Tasks.jpg)

## <a name="project-resources"></a>ทรัพยากรโครงการ

เอนทิตี **บทบาททรัพยากรโครงการ** ถูกซิงโครไนซ์กับแอป Finance and Operations โดยใช้แผนที่ตาราง **บทบาททรัพยากรโครงการสำหรับทุกบริษัท (bookableresourcecategories)** เพื่อวัตถุประสงค์ในการอ้างอิงเท่านั้น เนื่องจากบทบาทของทรัพยากรใน Dataverse ไม่ใช่เฉพาะบริษัท ระบบจะสร้างเรกคอร์ดบทบาททรัพยากรเฉพาะบริษัทที่เกี่ยวข้องโดยอัตโนมัติในแอป Finance and Operations สำหรับนิติบุคคลทั้งหมดที่รวมอยู่ในขอบเขตการรวมแบบสองทิศทาง

![การรวมบทบาทของทรัพยากร](./media/5Resources.jpg)

ทรัพยากรของโครงการใน Project Operations จะได้รับการบำรุงรักษาใน Dataverse และไม่ซิงโครไนซ์กับแอป Finance and Operations

### <a name="transaction-categories"></a>ประเภทธุรกรรม

ประเภทธุรกรรมจะถูกเก็บอยู่ใน Dataverse และซิงโครไนซ์กับแอป Finance and Operations โดยใช้แผนที่ตาราง **ประเภทธุรกรรมโครงการ (msdyn\_transactioncategories)** หลังจากที่มีการซิงโครไนซ์เรกคอร์ดประเภทธุรกรรมแล้ว ระบบจะสร้างเรกคอร์ดประเภทที่ใช้ร่วมกันสี่รายการโดยอัตโนมัติ เรกคอร์ดแต่ละรายการสอดคล้องกับชนิดธุรกรรมในแอป Finance and Operations และเชื่อมโยงไปยังเรกคอร์ดประเภทธุรกรรม

![การรวมประเภทธุรกรรม](./media/4TransactionCategories.jpg)

การใช้ประเภทธุรกรรมสำหรับการประมาณการและข้อมูลจริง ต้องการให้นักบัญชีโครงการหรือผู้ดูแลระบบสร้างประเภทโครงการที่สอดคล้องกันในนิติบุคคลทุกราย สำหรับข้อมูลเพิ่มเติม โปรดดู [ตั้งค่าคอนฟิกประเภทโครงการ](../project-accounting/configure-project-categories.md)
