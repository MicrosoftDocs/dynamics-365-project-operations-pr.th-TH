---
title: จัดการลูกค้าหลายรายในใบเสนอราคาโครงการ
description: หัวข้อนี้ให้ข้อมูลเกี่ยวกับการทำงานกับใบเสนอราคาที่เกี่ยวข้องกับลูกค้าหลายรายที่จะให้เงินสนับสนุนโครงการ
author: rumant
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 8b1d9284c063e34e34ec6525072a1f8f860116b6
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: th-TH
ms.lasthandoff: 10/16/2020
ms.locfileid: "4085786"
---
# <a name="manage-multiple-customers-on-project-quotes"></a>จัดการลูกค้าหลายรายในใบเสนอราคาโครงการ

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_

ใบเสนอราคาโครงการสนับสนุนสถานการณ์ที่ข้อเสนอเกี่ยวข้องกับลูกค้าหลายรายที่จะให้เงินทุนข้อตกลง แท็บ **สรุป** ของใบเสนอราคามีฟิลด์ **ลูกค้าที่มีศักยภาพ** ซึ่งระบุลูกค้าหลักของข้อเสนอ ลูกค้ารายอื่นของข้อตกลงสามารถตั้งค่าได้ในแท็บ **ลูกค้า** ของใบเสนอราคาโครงการ

ลูกค้าในใบเสนอราคาทั้งหมดบนแท็บ **ลูกค้า** ของใบเสนอราคาโครงการกำหนดเป็นค่าเริ่มต้นเป็นลูกค้าในรายการใบเสนอราคาสำหรับรายการใบเสนอราคาตามโครงการ **ใหม่** ที่สร้างขึ้นสำหรับใบเสนอราคา รายการใบเสนอราคาตามโครงการที่มีอยู่จะไม่สืบทอดเรกคอร์ดลูกค้าในใบเสนอราคาใหม่ที่สร้างขึ้นหลังจากนั้น

ลูกค้าในใบเสนอราคาและลูกค้าในรายการใบเสนอราคาสามารถเพิ่ม ปรับปรุงหรือลบได้ตลอดเวลาก่อนที่การเสนอราคาจะชนะ ลูกค้าที่ถูกต้องในใบเสนอราคาต้องได้รับการตั้งค่าเป็นลูกค้าในบริษัทที่เป็นเจ้าของหรือนิติบุคคลในเพจ **ลูกค้า** มีการตั้งค่านิติบุคคลในโมดูล **การจัดการและการบัญชีโครงการ** ของ Dynamics 365 Project Operations และมีให้เป็นบริษัทในโมดูล **การขายและการส่งมอบโครงการ** ของ Project Operations

## <a name="concept-of-a-primary-customer"></a>แนวคิดของลูกค้าหลัก

ลูกค้าที่ระบุไว้ในแท็บ **สรุป** ของใบเสนอราคาโครงการเนื่องจากเป็นลูกค้าที่มีศักยภาพเป็นลูกค้าหลักของใบเสนอราคา หากคุณพยายามลบลูกค้าหลักออกจากรายชื่อลูกค้าในใบเสนอราคา คุณจะได้รับข้อผิดพลาดว่าไม่สามารถลบเรกคอร์ดลูกค้าหลักในใบเสนอราคาได้

ลูกค้าหลักไม่ควรมีการปรับปรุงจากรายชื่อลูกค้าในใบเสนอราคา อย่างไรก็ตาม คุณสามารถสร้างอิทธิพลต่อลูกค้าหลักได้โดยการเปลี่ยนลูกค้าที่มีศักยภาพในแท็บ **สรุป** ของใบเสนอราคา เมื่อมีการปรับปรุงฟิลด์นี้ใน **สรุปใบเสนอราคา** ลูกค้าที่มีศักยภาพที่เพิ่งเลือกใหม่จะถูกเพิ่มเป็นลูกค้าในใบเสนอราคาใหม่ด้วยค่าสถานะ **หลัก** ลูกค้าที่มีศักยภาพเก่าจะยังคงเป็นลูกค้าในใบเสนอราคา

## <a name="create-update-or-delete-a-quote-customer-record"></a>สร้าง ปรับปรุง หรือลบเรกคอร์ดลูกค้าในใบเสนอราคา

ลูกค้าในใบเสนอราคาสามารถสร้าง ปรับปรุง หรือลบออกจากแท็บ **ลูกค้าในใบเสนอราคา** บนเพจ **ใบเสนอราคา** ได้ ฟิลด์ที่แสดงในตารางต่อไปนี้อยู่ในเรกคอร์ดลูกค้าในใบเสนอราคาของใบเสนอราคาโครงการ

| **ฟิลด์** | **ตำแหน่งที่ตั้ง** | **ความเกี่ยวข้อง วัตถุประสงค์ และคำแนะนำ** | **ผลกระทบขั้นปลาย** |
| --- | --- | --- | --- |
| บัญชี | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | แสดงรายการบัญชีที่ใช้งานอยู่ทั้งหมด ฟิลด์นี้ถูกล็อกหลังจากสร้างเรกคอร์ด หากคุณต้องการปรับปรุง ให้ลบเรกคอร์ดและสร้างใหม่ หากคุณได้บันทึกข้อมูลจริงใดๆ หรือหากเรกคอร์ดลูกค้าในใบเสนอราคาเป็นลูกค้าหลัก คุณจะได้รับอนุญาตให้ลบเรกคอร์ด | ลูกค้าในใบเสนอราคาจะได้รับการคัดลอกเป็นลูกค้าในรายการใบเสนอราคาเมื่อมีการสร้างรายการใบเสนอราคา ลูกค้าในใบเสนอราคาจะได้รับการคัดลอกไปยังลูกค้าในสัญญาโครงการเมื่อชนะการเสนอราคา |
| เปอร์เซ็นต์การแบ่งการเรียกเก็บเงิน | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | แสดงเปอร์เซ็นต์ของธุรกรรมการขายที่ยังไม่เรียกเก็บเงินแต่ละรายการที่จะนำมาประกอบกับลูกค้าในใบเสนอราคา | คัดลอกไปยังรายการใบเสนอราคาใหม่ที่สร้างขึ้นและไปยังลูกค้าที่ทำสัญญาโครงการ |
| เรียกเก็บเงินไปที่ชื่อผู้ติดต่อ | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | นี่คือฟิลด์ข้อความและควรใช้เพื่อระบุผู้ติดต่อในใบแจ้งหนี้สำหรับลูกค้ารายนี้ รายการเหล่านี้เป็นค่าเริ่มต้นจากเรกคอร์ดบัญชีที่เกี่ยวข้อง | คัดลอกไปยังลูกค้าในสัญญาโครงการเมื่อชนะการเสนอราคา และเปลี่ยนเป็นฟิลด์เรียกเก็บเงินไปที่ชื่อผู้ติดต่อในใบแจ้งหนี้ที่สร้างขึ้นสำหรับลูกค้ารายนี้ |
| ชื่อผู้ถูกเรียกเก็บเงิน | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | นี่คือฟิลด์ข้อความที่ควรใช้เพื่อระบุผู้ติดต่อในใบแจ้งหนี้สำหรับลูกค้ารายนี้ | คัดลอกไปยังลูกค้าในสัญญาโครงการเมื่อชนะการเสนอราคา และเปลี่ยนเป็นฟิลด์ **เรียกเก็บเงินไปที่ชื่อผู้ติดต่อ** ในใบแจ้งหนี้ที่สร้างขึ้นสำหรับลูกค้ารายนี้ |
| ข้อกำหนดการชำระเงิน | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | นี่คือชุดตัวเลือกที่มีค่าเริ่มต้นจากเรกคอร์ดบัญชีที่เกี่ยวข้อง | คัดลอกไปยังลูกค้าในสัญญาโครงการเมื่อชนะการเสนอราคา และเปลี่ยนเป็นฟิลด์ **เรียกเก็บเงินไปที่ชื่อผู้ติดต่อ** ในใบแจ้งหนี้ที่สร้างขึ้นสำหรับลูกค้ารายนี้ |
| การปัดเศษ | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | ระบุว่าลูกค้ารายนี้เป็นลูกค้าที่ปัดเศษเริ่มต้นสำหรับข้อตกลงนี้หรือไม่ | คัดลอกไปยังลูกค้าในสัญญาโครงการเมื่อชนะการเสนอราคา |
| บริษัทที่เป็นเจ้าของ | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | นิติบุคคลที่ลูกค้ารายนี้ตั้งค่าภายในโมดูล **การจัดการและการบัญชีโครงการ** ฟิลด์นี้เป็นแบบอ่านอย่างเดียวและตั้งค่าเป็นบริษัทที่เป็นเจ้าของในใบเสนอราคา รายชื่อลูกค้าที่จะเพิ่มในฟิลด์ **บัญชี** มีการกรองสำหรับรายการจากบริษัทที่เป็นเจ้าของนี้ในโมดูล **การจัดการและการบัญชีโครงการ** ของ Project Operations | บริษัทที่เป็นเจ้าของเทียบเท่ากับแนวคิดของนิติบุคคลในโมดูล **การจัดการและการบัญชีโครงการ** ของ Project Operations ต้นทุนและรายได้ทั้งหมดที่เกิดขึ้นจากโครงการนี้จะรวมอยู่ในบัญชีแยกประเภททั่วไปของบริษัทที่เป็นเจ้าของ |
| วงเงินที่ต้องไม่เกิน | ตารางที่แก้ไขได้บนแท็บ **ลูกค้าในใบเสนอราคา** และฟอร์ม **หลัก** และ **สร้างด่วน** สำหรับลูกค้าในใบเสนอราคา | ระบุว่ามีขีดจำกัดหรือขอบเขตที่เจรจาไว้สำหรับจำนวนเงินโดยรวมที่จะออกใบแจ้งหนี้ให้กับลูกค้ารายนี้สำหรับการมีส่วนร่วมนี้หรือไม่ | คัดลอกไปยังลูกค้าในสัญญาโครงการเมื่อชนะการเสนอราคา |

## <a name="editing-billing-split-percentages"></a>การแก้ไขเปอร์เซ็นต์การแบ่งการเรียกเก็บเงิน

คุณสามารถแก้ไขเปอร์เซ็นต์การแบ่งการเรียกเก็บเงินได้โดยใช้ประสบการณ์การแก้ไขตารางแบบอินไลน์ เมื่อเปอร์เซ็นต์การแบ่งการเรียกเก็บเงินไม่เป็น 100% จะเกิดข้อผิดพลาดขึ้น หลังจากคุณปรับปรุงเปอร์เซ็นต์การแบ่งการเรียกเก็บเงินแล้ว ให้รีเฟรชเพจเพื่อลบข้อผิดพลาด

คุณยังสามารถลองเลือก **กระจายแบบเท่าๆ กัน** ในตารางย่อยของลูกค้าในใบเสนอราคาได้ด้วย การดำเนินการนี้จะจัดสรรการแบ่งการเรียกเก็บเงินให้กับลูกค้าในใบเสนอราคาทั้งหมด หากมีปัจจัยในการปัดเศษใดๆ จะมีการเพิ่มให้กับลูกค้าที่ปัดเศษ ลูกค้าหนึ่งรายในใบเสนอราคาจะถูกแท็กเป็นลูกค้าที่ปัดเศษเสมอ ซึ่งหมายความว่าเรกคอร์ดลูกค้าในใบเสนอราคาจะมีการตั้งค่าสถานะ **การปัดเศษ** เป็น **ใช่** โดยทั่วไป รายการนี้คือลูกค้าหลักของใบเสนอราคา แต่สามารถเปลี่ยนแปลงได้