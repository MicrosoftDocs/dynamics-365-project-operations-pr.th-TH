---
title: ผลิตภัณฑ์
description: หัวข้อนี้ให้ข้อมูลเกี่ยวกับแค็ตตาล็อกผลิตภัณฑ์ที่คุณสามารถใช้เพื่อให้ข้อมูลแก่ลูกค้าเกี่ยวกับผลิตภัณฑ์และการกำหนดราคาที่องค์กรของคุณเสนอ
author: rumant
ms.date: 09/18/2020
ms.topic: article
ms.prod: ''
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 44f85982aa5c8e32ccde0dc32c3c9cd4339c4552
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: th-TH
ms.lasthandoff: 05/10/2021
ms.locfileid: "6011259"
---
# <a name="products"></a>ผลิตภัณฑ์

_**นำไปใช้กับ:** Project Operations สำหรับสถานการณ์ที่อิงตามทรัพยากร/ที่ไม่ได้เก็บในสต็อก การปรับใช้ Lite - จัดการกับการออกใบแจ้งหนี้ชั่วคราว_

ผลิตภัณฑ์คือแกนหลักของธุรกิจของคุณ แค็ตตาล็อกผลิตภัณฑ์ใน Dynamics 365 Sales Professional เป็นคอลเลกชันของผลิตภัณฑ์และข้อมูลการกำหนดราคา ช่วยให้พนักงานขายของคุณเพิ่มยอดขายของตนโดยการสร้างแค็ตตาล็อกผลิตภัณฑ์อย่างรวดเร็วได้ง่ายขึ้น

## <a name="add-a-product"></a>เพิ่มผลิตภัณฑ์

1.  ตรวจสอบให้แน่ใจว่าคุณมีบทบาทผู้จัดการขายมืออาชีพหรือผู้ดูแลระบบ เพื่อให้คุณสามารถเพิ่มผลิตภัณฑ์ใน Dynamics 365 Sales Professional ได้
2.  ในแผนผังเว็บไซต์ ภายใต้ **ตั้งค่า** เลือก **ผลิตภัณฑ์**
3.  เลือก **เพิ่มผลิตภัณฑ์** และกรอกข้อมูลต่อไปนี้:

    -  **ชื่อ**
    -  **รหัสผลิตภัณฑ์**
    -  **หลัก**: เลือกตระกูลผลิตภัณฑ์หลักสำหรับผลิตภัณฑ์ ถ้าคุณกำลังสร้างผลิตภัณฑ์ย่อยในตระกูลผลิตภัณฑ์ ชื่อของตระกูลผลิตภัณฑ์หลักจะถูกสร้างขึ้นที่นี่ รายการนี้ไม่สามารถเปลี่ยนแปลงได้ หลังจากที่เรกคอร์ดถูกบันทึก
    -  **มีผลใช้ตั้งแต่**/**มีผลใช้ถึง**: กำหนดระยะเวลาที่ผลิตภัณฑ์สามารถใช้ได้ โดยการเลือกวันที่ **มีผลใช้ตั้งแต่** และ **มีผลใช้ถึง**
    -  **กลุ่มของหน่วย**: เลือกกลุ่มของหน่วย กลุ่มของหน่วยนับคือคอลเลกชันของหน่วยต่างๆ ที่ขายผลิตภัณฑ์ และกำหนดว่าแต่ละรายการจะถูกจัดกลุ่มเป็นจำนวนที่มากกว่า... ตัวอย่างเช่น ถ้าคุณกำลังเพิ่มเมล็ดเป็นผลิตภัณฑ์ คุณอาจสร้างกลุ่มของหน่วยนับที่เรียกว่า "เมล็ด" และกำหนดหน่วยของหลักเป็น "ห่อ"
    -  **หน่วยเริ่มต้น**: เลือกหน่วยเริ่มต้นที่ใช้งานมากที่สุดซึ่งเป็นผลิตภัณฑ์ที่จะถูกขาย หน่วยคือปริมาณหรือการวัดที่คุณขายผลิตภัณฑ์ของคุณ ตัวอย่างเช่น ถ้าคุณกำลังเพิ่มเมล็ดเป็นผลิตภัณฑ์ คุณสามารถขายเมล็ดในห่อ กล่อง หรือแท่นวางสินค้าได้ แต่ละหน่วยเหล่านี้กลายเป็นหน่วยของผลิตภัณฑ์ ถ้าส่วนใหญ่ขายเมล็ดพืชในห่อ เลือกหน่วยนั้น
    -  **รายการราคาเริ่มต้น**: หากนี่เป็นผลิตภัณฑ์ใหม่ ฟิลด์นี้เป็นแบบอ่านอย่างเดียว ก่อนที่คุณจะสามารถเลือกรายการราคาเริ่มต้น คุณต้องทำให้เขตข้อมูลที่ต้องมีทั้งหมดเสร็จเรียบร้อย แล้วจึงบันทึกเรกคอร์ดนี้ แม้ว่ารายการราคาเริ่มต้นจะไม่ใช่สิ่งจำเป็น แต่หลังจากที่คุณบันทึกระเบียนผลิตภัณฑ์แล้ว ถือเป็นความคิดที่ดีที่จะตั้งค่ารายการราคาเริ่มต้นสำหรับแต่ละผลิตภัณฑ์ หลังจากนั้น ถ้าเรกคอร์ดลูกค้ายังไม่มีรายการราคา Sales สามารถใช้รายการราคาเริ่มต้นเพื่อสร้างใบเสนอราคา ใบสั่ง และใบแจ้งหนี้ได้
    -  **รองรับเลขทศนิยม**: ป้อนตัวเลขจำนวนเต็มระหว่าง 0 ถึง 5 ถ้าผลิตภัณฑ์ไม่สามารถแบ่งเป็นปริมาณที่เป็นเศษส่วนได้ ให้ป้อน 0 ความแม่นยำของฟิลด์ **ปริมาณ** ในใบเสนอราคา ใบสั่ง หรือเรกคอร์ดผลิตภัณฑ์ในใบแจ้งหนี้ จะถูกตรวจสอบเทียบกับค่าในฟิลด์นี้ ถ้าผลิตภัณฑ์ไม่มีรายการราคาที่เกี่ยวข้อง
    -  **หัวเรื่อง**: เชื่อมโยงผลิตภัณฑ์นี้กับหัวเรื่อง คุณสามารถใช้หัวเรื่องจัดประเภทผลิตภัณฑ์และกรองรายงาน

4.  เลือก **บันทึก**
5.  บนแท็บ **รายละเอียดเพิ่มเติม** ในส่วน **รายการในรายการราคา** เลือกไอคอน **คำสั่งเพิ่มเติม** จากนั้นเลือก **เพิ่มรายการในรายการราคาใหม่**
7.  บนแท็บ **รายละเอียดเพิ่มเติม** ในส่วน **ความสัมพันธ์ของผลิตภัณฑ์** เลือกไอคอน **คำสั่งเพิ่มเติม** จากนั้นเลือก **เพิ่มความสัมพันธ์ผลิตภัณฑ์ใหม่**
8.  ในฟอร์ม **ความสัมพันธ์ผลิตภัณฑ์ใหม่** ป้อนรายละเอียดต่อไปนี้ และบนแถบเครื่องมือ เลือก **บันทึกและปิด**:

    -   **ผลิตภัณฑ์ที่เกี่ยวข้อง**: เลือกผลิตภัณฑ์ที่คุณต้องการเพิ่มให้เป็นผลิตภัณฑ์ที่เกี่ยวข้อง ไปยังเรกคอร์ดผลิตภัณฑ์ที่คุณกำลังทำงานอยู่
    -   **ชนิดความสัมพันธ์ของการขาย**: เลือกว่าคุณต้องการเพิ่มผลิตภัณฑ์ที่เป็นการ เพิ่มมูลค่าการขาย ข้ามขาย เครื่องประดับ หรือทดแทนผลิตภัณฑ์
    -   **ทิศทาง**: เลือกว่าความสัมพันธ์ระหว่างผลิตภัณฑ์จะเป็นทิศทางเดียวหรือสองทิศทาง เมื่อคุณเลือก ทิศทางเดียว ผลิตภัณฑ์ที่คุณเลือกใน **ผลิตภัณฑ์ที่เกี่ยวข้อง** จะแสดงเป็นคำแนะนำสำหรับผลิตภัณฑ์ที่มีอยู่แต่ไม่ใช่ผลิตภัณฑ์อื่น

9.  บนฟอร์มผลิตภัณฑ์ ให้เลือก **บันทึก**

## <a name="import-products"></a>นำเข้าผลิตภัณฑ์

คุณยังสามารถนำเข้าแม่แบบเพื่อนำผลิตภัณฑ์จำนวนมากเข้าไปยัง Dynamics 365 Sales ได้เช่นกัน

## <a name="revise-a-product"></a>ตรวจทานผลิตภัณฑ์

รักษาการปรับปรุงผลิตภัณฑ์ในสินค้าคงคลังโดยการแก้ไขคุณสมบัติของผลิตภัณฑ์ตามความจำเป็น และประกาศข้อมูลอย่างรวดเร็ว ดังนั้นตัวแทนขายของคุณจึงสามารถดูการเปลี่ยนแปลงสินค้าคงคลังล่าสุด

1.  ตรวจสอบให้แน่ใจว่าคุณมี Security role หรือสิทธิ์ที่เทียบเท่ากันแบบใดแบบหนึ่งดังต่อไปนี้: ผู้ดูแลระบบ ผู้กำหนดค่าระบบ ผู้จัดการฝ่ายขาย รองประธานฝ่ายขาย รองประธานฝ่ายการตลาด หรือ ซีอีโอ-ผู้จัดการธุรกิจ
2.  ในแผนผังเว็บไซต์ เลือก **ผลิตภัณฑ์**
3.  เปิดใช้งานผลิตภัณฑ์ที่ใช้งานอยู่ที่คุณต้องการเปลี่ยนแปลง และบนแถบคำสั่ง เลือก **ตรวจทาน**
4.  ในกล่องโต้ตอบ **ยืนยันการตรวจทาน** ให้เลือก **ยืนยัน** จะเปลี่ยนสถานะผลิตภัณฑ์ เป็น **ภายใต้การปรับปรุง**
5.  หลังจากที่คุณทำการเปลี่ยนแปลงเสร็จสิ้นแล้ว บนแถบคำสั่ง ให้เลือก **เผยแพร่**

    > [!TIP]
    > หากต้องการคืนค่าการเปลี่ยนแปลงและดำเนินการกับรุ่นที่ใช้งานล่าสุดของผลิตภัณฑ์ ให้เลือก **แปลงกลับ** การดำเนินการนี้จะเปลี่ยนสถานะของผลิตภัณฑ์กลับไปยัง **ใช้งาน**

## <a name="clone-a-product"></a>ลอกแบบผลิตภัณฑ์ 

เมื่อคุณสร้างผลิตภัณฑ์ใหม่ ให้ประหยัดเวลาโดยลอกแบบที่มีอยู่ วิธีนี้สร้างสำเนาของระเบียนเดิมที่มีรายละเอียดทั้งหมดยกเว้นชื่อและรหัส

1.  ตรวจสอบให้แน่ใจว่าคุณมี Security role หรือสิทธิ์ที่เทียบเท่ากันแบบใดแบบหนึ่งดังต่อไปนี้: ผู้ดูแลระบบ ผู้กำหนดค่าระบบ ผู้จัดการฝ่ายขาย รองประธานฝ่ายขาย รองประธานฝ่ายการตลาด หรือ ซีอีโอ-ผู้จัดการธุรกิจ
2.  ในแผนผังเว็บไซต์ เลือก **ผลิตภัณฑ์**
3.  เลือกเรกคอร์ดผลิตภัณฑ์ที่คุณต้องการลอกแบบ และบนแถบคำสั่ง เลือก **ลอกแบบ** กล่องโต้ตอบการยืนยันปรากฏขึ้น
4.  เลือก **ยืนยัน**

เรกคอร์ดผลิตภัณฑ์ใหม่จะเปิดด้วยรายละเอียดที่เหมือนกับต้นฉบับยกเว้นชื่อและรหัส

## <a name="retire-a-product"></a>ถอนผลิตภัณฑ์ 

ถ้าองค์กรของคุณไม่ขายผลิตภัณฑ์อีกต่อไป ถอนผลิตภัณฑ์ดังกล่าวเพื่อให้ผลิตภัณฑ์นี้ไม่พร้อมใช้งานอีกสำหรับบริษัทตัวแทนการขายของคุณ

1.  ตรวจสอบให้แน่ใจว่าคุณมีบทบาทความปลอดภัยของผู้ดูแลระบบหรือผู้จัดการ Sales Professional หรือสิทธิ์ที่เทียบเท่า
2.  ในแผนผังเว็บไซต์ เลือก **ผลิตภัณฑ์**
3.  เปิดใช้งานผลิตภัณฑ์ที่ใช้งานอยู่ที่คุณต้องการเลิกใช้ และบนแถบคำสั่ง เลือก **เลิกใช้**
4.  ในกล่องโต้ตอบ **ยืนยันการเลิกใช้** ให้เลือก **ยืนยัน**


## <a name="delete-a-product"></a>ลบผลิตภัณฑ์

เมื่อต้องการหยุดการขายผลิตภัณฑ์ ให้ลบออก

> [!IMPORTANT]
> คุณไม่สามารถกู้คืนเรกคอร์ดที่ถูกลบไปแล้วได้

1.  ตรวจสอบให้แน่ใจว่าคุณมีบทบาทความปลอดภัยของผู้ดูแลระบบหรือผู้จัดการ Sales Professional หรือสิทธิ์ที่เทียบเท่า
2.  ในแผนผังเว็บไซต์ เลือก **ผลิตภัณฑ์**
3.  เลือกเรกคอร์ดผลิตภัณฑ์ที่คุณต้องการลบ และบนแถบคำสั่ง เลือก **ลบ**
4.  ในกล่องโต้ตอบ **ยืนยันการลบ** ให้เลือก **ดำเนินต่อ**
 
 ## <a name="quantity-factors-for-products"></a>ปัจจัยปริมาณสำหรับผลิตภัณฑ์

ปัจจัยปริมาณจะรองรับการขายของผลิตภัณฑ์ตามการสมัครใช้งาน สำหรับผลิตภัณฑ์ตามการสมัครสมาชิก ปริมาณในใบเสนอราคาหรือรายการสัญญาโครงการจะแสดงเป็นจำนวนเดือนของผู้ใช้

โดยทั่วไป ราคาของการสมัครสมาชิกซอฟต์แวร์จะถูกเก็บไว้ในแคตาล็อกในรูปแบบราคาต่อเดือนต่อผู้ใช้ อย่างไรก็ตาม คุณสามารถใช้คำอธิบายของเวลาอื่นแทนได้ ระหว่างกระบวนการขาย ราคาในรายการเสนอราคาจะอยู่ในรูปแบบราคาต่อผู้ใช้ ต่อเดือน ที่จะได้รับการต่อรองและให้ส่วนลดโดยตัวแทนผู้ขายฝ่าย IT ในแต่ละข้อตกลงจะมีจำนวนผู้ใช้ที่แตกต่างกันและจำนวนของเดือนของการสมัครสมาชิก ปริมาณที่ใช้ในการคำนวณจำนวนของรายการเสนอราคาเป็นผลิตภัณฑ์ของจำนวนผู้ใช้และจำนวนเดือนของการสมัครสมาชิก

ปัจจับปริมาณขึ้นอยู่กับแอตทริบิวต์ผลิตภัณฑ์ เมื่อคุณกำหนดค่าของคุณสมบัติเฉพาะของผลิตภัณฑ์ คุณสามารถตั้งค่าสถานะส่วนย่อยของคุณสมบัตินั้น หรือคุณสมบัติทั้งหมด เป็นปัจจัยปริมาณ

ระบบจะตรวจสอบว่าเฉพาะคุณสมบัติตัวเลขหรือคุณสมบัติผลิตภัณฑ์เท่านั้นที่มีการตั้งค่าสถานะชนิดข้อมูลแบบตัวเลขเป็นปัจจัยปริมาณ เมื่อมีการเพิ่มผลิตภัณฑ์ที่ปัจจัยผลิตภัณฑ์ถูกกำหนดค่าในรายการใบเสนอราคา ฟิลด์ **Quantity** ในรายการเสนอราคาจะกลายเป็นฟิลด์ที่อ่านได้เท่านั้น หลังจากคุณป้อนค่าคุณสมบัติผลิตภัณฑ์ที่เป็นปัจจัยผลิตภัณฑ์ ระบบจะคำนวณปริมาณของรายการใบเสนอราคา

ตัวอย่างเช่น หากมีคุณสมบัติดังต่อไปนี้: 

- **จำนวนของผู้ใช้**: จำนวนผู้ใช้ 
- **จำนวนของเดือน**: จำนวนเดือนที่สมัครสมาชิก
- **Product SKU** 

คุณสมบัติ **จำนวนของผู้ใช้** และ **จำนวนของเดือน** สามารถตั้งค่าเป็นปัจจัยปริมาณโดยการแก้ไขคุณสมบัติของรายการสินค้า 


[!INCLUDE[footer-include](../includes/footer-banner.md)]