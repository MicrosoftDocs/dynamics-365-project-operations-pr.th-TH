---
title: นำเข้าประมาณการสำหรับโครงการไปยังรายการใบเสนอราคาตามโครงการ
description: หัวข้อนี้ให้ข้อมูลเกี่ยวกับการนำเข้าประมาณการจากโครงการไปยังรายการใบเสนอราคา
author: rumant
manager: Annbe
ms.date: 10/09/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: fda8fee6dcf55126077fb6b8c502ee9dada9b44c
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: th-TH
ms.lasthandoff: 10/28/2020
ms.locfileid: "4125606"
---
# <a name="import-estimates-for-a-project-to-a-project-based-quote-line"></a>นำเข้าประมาณการสำหรับโครงการไปยังรายการใบเสนอราคาตามโครงการ

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง_


หากมีการสร้างโครงการในช่วงก่อนการขาย คุณสามารถเลือกนำเข้าประมาณการทางการเงินจากโครงการไปยังรายการใบเสนอราคาตามโครงการ

1. ตรวจสอบให้แน่ใจว่ารายการใบเสนอราคาตามโครงการมีข้อมูลโครงการในฟิลด์ **โครงการ**
2. บนแท็บ **รายละเอียดรายการใบเสนอราคา** เลือก **นำเข้าจากประมาณการโครงการ**
3. บนเพจกล่องโต้ตอบที่เปิดขึ้น ให้เลือกตัวเลือกการสรุปอย่างหนึ่งอย่างใดต่อไปนี้:

  - **ประเภทธุรกรรม**
  - **ประเภท**
  - **บทบาท** 
  - **งานโครงการ**

จากการเลือกของคุณ ประมาณการจากโครงการสำหรับคลาสธุรกรรมทั้งหมดที่รวมอยู่ในรายการใบเสนอราคานี้จะถูกคัดลอกไป หากต้องการตรวจสอบว่ามีคลาสธุรกรรมใดบ้าง ให้เลือกแท็บ **ทั่วไป** ในรายการใบเสนอราคาตามโครงการและตรวจสอบค่าสำหรับ **รวมเวลา**, **รวมค่าใช้จ่าย** และ **รวมค่าธรรมเนียม**

เมื่อคุณนำเข้าประมาณการ ระบบจะกำหนดราคาเริ่มต้นตามรายการราคาของโครงการที่แนบมากับใบเสนอราคาและชนิดการเรียกเก็บเงินที่ตั้งค่าในรายการใบเสนอราคาตามโครงการ หากมีการตั้งค่าบทบาทหรือประเภทในรายการใบเสนอราคาตามโครงการเป็นแบบไม่คิดค่าธรมเนียม รายการประมาณการที่นำเข้าจะตั้งค่าเป็นแบบไม่คิดค่าธรมเนียมและจะไม่รวมเข้ากับมูลค่าที่เสนอราคาของรายการใบเสนอราคา

เมื่อรายการใบเสนอราคามีรายละเอียดรายการ ฟิลด์ **มูลค่าใบเสนอราคา** และ **ภาษีโดยประมาณ** ในรายการใบเสนอราคาจะมีการสรุปและไม่สามารถแก้ไขได้

เมื่อมีการเลือกตัวเลือกการสรุปหลายรายการ ระบบจะพยายามสรุปตามตัวเลือกที่เลือกทั้งหมด ผลคือผลลัพธ์ของรายการใบเสนอราคาที่นำเข้าจะมากกว่า หากคุณเลือกตัวเลือกการสรุปเพียงตัวเลือกเดียว

ตัวอย่างเช่น หากโครงการมีรายการประมาณการค่าใช้จ่ายต่อไปนี้

| งาน | หมวดหมู่ | วันที่ | ปริมาณ | ราคาต่อหน่วย | จำนวน |
| --- | --- | --- | --- | --- | --- |
| งาน A | ค่าตั๋วเครื่องบิน | 10/1/2020 | 4 | 400 | 1600 |
| งาน B | โรงแรม | 10/1/2020 | 4 | 200 | 800 |
| งาน C | โรงแรม | 11/1/2020 | 2 | 200 | 400 |

เมื่อผู้ใช้เลือกที่จะสรุปตามคลาสธุรกรรม ระบบจะนำเข้าข้อมูลต่อไปนี้

| งาน | หมวดหมู่ | วันที่ | ปริมาณ | ราคาต่อหน่วย | จำนวน |
| --- | --- | --- | --- | --- | --- |
| | | 10/1/2020 | 3.34 | 840 | 2800 |

เมื่อผู้ใช้เลือกที่จะสรุปตามคลาสธุรกรรมและประเภท ระบบจะนำเข้าข้อมูลต่อไปนี้

| งาน | หมวดหมู่ | วันที่ | ปริมาณ | ราคาต่อหน่วย | จำนวน |
| --- | --- | --- | --- | --- | --- |
| งาน A | ค่าตั๋วเครื่องบิน | 10/1/2020 | 4 | 400 | 1600 |
| | โรงแรม | 10/1/2020 | 6 | 200 | 1200 |

เมื่อผู้ใช้เลือกที่จะสรุปตามคลาสธุรกรรม ประเภท และงานโหนดปลายสุด ระบบจะนำเข้าข้อมูลต่อไปนี้ สังเกตว่าผลลัพธ์นี้เหมือนกับที่เกิดขึ้นในโครงการ

| งาน | หมวดหมู่ | วันที่ | ปริมาณ | ราคาต่อหน่วย | จำนวน |
| --- | --- | --- | --- | --- | --- |
| งาน A | ค่าตั๋วเครื่องบิน | 10/1/2020 | 4 | 400 | 1600 |
| งาน B | โรงแรม | 10/1/2020 | 4 | 200 | 800 |
| งาน C | โรงแรม | 11/1/2020 | 2 | 200 | 400 |
