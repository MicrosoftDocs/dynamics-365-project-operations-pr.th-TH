---
title: ซื้อวัสดุที่ไม่เก็บในคลังโดยใช้ใบแจ้งหนี้ของผู้จัดจำหน่ายที่รอดำเนินการ
description: หัวข้อนี้อธิบายวิธีการบันทึกใบแจ้งหนี้ของผู้จัดจำหน่ายที่รอดำเนินการ
author: sigitac
ms.date: 04/12/2021
ms.topic: article
ms.prod: ''
ms.reviewer: kfend
ms.author: sigitac
ms.openlocfilehash: b5e6632d73c8a211b1f0d568be8e10ef47be77e2
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: th-TH
ms.lasthandoff: 05/10/2021
ms.locfileid: "5993839"
---
# <a name="purchase-non-stocked-materials-using-a-pending-vendor-invoice"></a>ซื้อวัสดุที่ไม่เก็บในคลังโดยใช้ใบแจ้งหนี้ของผู้จัดจำหน่ายที่รอดำเนินการ

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง_

เนื่องจากบริษัทจัดหาวัสดุที่ไม่เก็บในคลังสำหรับโครงการ สามารถบันทึกต้นทุนได้ทันทีกับโครงการ 

ตัวอย่างเช่น Contoso Robotics US กำลังดำเนินโครงการต่ออายุอุปกรณ์ และต้องการสิทธิ์การใช้งานซอฟต์แวร์ สิทธิ์การใช้งานเหล่านี้ถูกจัดหาจากผู้จัดจำหน่ายบุคคลที่สาม  โดยใช้ Dynamics 365 Finance เสมียนบัญชีเจ้าหนี้จะบันทึกเอกสารใบแจ้งหนี้ของผู้จัดจำหน่ายที่รอดำเนินการและระบุต้นทุนสิทธิ์การใช้งานโดยตรงกับโครงการต่ออายุอุปกรณ์ 

> [!IMPORTANT]
> ก่อนที่คุณจะใช้ฟังก์ชันที่อธิบายไว้ในหัวข้อนี้ โปรดตรวจสอบและใช้การตั้งค่าคอนฟิกที่จำเป็น สำหรับข้อมูลเพิ่มเติม โปรดดู [เปิดใช้งานวัสดุที่ไม่เก็บในคลังและใบแจ้งหนี้ของผู้จัดจำหน่ายที่รอดำเนินการ](configure-materials-nonstocked.md) 

## <a name="post-a-project-related-pending-vendor-invoice"></a>ลงรายการบัญชีใบแจ้งหนี้ของผู้จัดจำหน่ายที่รอดำเนินการที่เกี่ยวข้องกับโครงการ 

สามารถบันทึกใบแจ้งหนี้ของผู้จัดจำหน่ายที่รอดำเนินการได้ในหน้า **ใบแจ้งหนี้ของผู้จัดจำหน่ายที่รอดำเนินการ** (**บัญชีเจ้าหนี้** > **ใบแจ้งหนี้** > **ใบแจ้งหนี้ของผู้จัดจำหน่ายที่รอดำเนินการ**) ทำตามขั้นตอนต่อไปนี้เพื่อลงรายการบัญชีใบแจ้งหนี้ของผู้จัดจำหน่ายที่รอดำเนินการที่เกี่ยวข้องกับโครงการ:

1. ไปที่ **บัญชีเจ้าหนี้** > **ใบแจ้งหนี้** และเลือก **ใหม่** 
2. ในฟิลด์ **บัญชีใบแจ้งหนี้** เลือกผู้จัดจำหน่าย และในฟิลด์ **หมายเลข** ป้อนการระบุใบแจ้งหนี้ของผู้จัดจำหน่าย
3. เพิ่มบรรทัดในใบแจ้งหนี้ของผู้จัดจำหน่าย และในฟิลด์ **หมายเลขสินค้า** เลือกสินค้าที่ไม่เก็บในคลังที่ซื้อจากผู้จัดจำหน่าย 

    > [!NOTE]
    > ไม่สามารถบันทึกรายการใบแจ้งหนี้ของผู้จัดจำหน่ายที่ยึดตามประเภทการจัดซื้อเทียบกับโครงการได้ 
    
5. เพิ่มปริมาณที่ซื้อ ระบบจะเติมราคาต่อหน่วยตามการตั้งค่าคอนฟิกราคาสินค้าที่ไม่เก็บในคลัง 
6. ตรวจสอบจำนวนเงินทั้งหมดและรายละเอียดอื่นๆ ที่จำเป็นในรายการ
7. ในรายละเอียดรายการ บนแท็บ **โครงการ** เลือก ID ของโครงการที่จะมีการบันทึกรายการนี้
8. อีกทางหนึ่งคือ เลือกหมายเลขกิจกรรม และอัปเดตประเภทโครงการและคุณสมบัติรายการ
9. ลงรายการบัญชีใบแจ้งหนี้ของผู้จัดจำหน่ายที่รอดำเนินการ เมื่อมีการลงรายการบัญชีใบแจ้งหนี้ ระบบจะบันทึก:
    
    - จำนวนยอดดุลของผู้จัดจำหน่าย
    - จำนวนเงินภาษีขาย
    - ต้นทุนเทียบกับโครงการจะถูกบันทึกลงในบัญชีการรวมการจัดซื้อ
    - ธุรกรรมจริงของโครงการใน Dataverse ธุรกรรมนี้ได้รับการประมวลผลเพิ่มเติมโดยใช้ [สมุดรายวันการรวมของ Project Operations](../project-accounting/project-operations-integration-journal.md) การลงรายการบัญชีสมุดรายวันนี้จะย้ายยอดเงินจากบัญชีการรวมการจัดซื้อไปยังบัญชีต้นทุนโครงการ
