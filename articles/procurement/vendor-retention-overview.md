---
title: ภาพรวมเงินวางประกันของผู้จัดจำหน่าย
description: บทความนี้ให้ภาพรวมของความสามารถเงินวางประกันของผู้จัดจำหน่าย
author: sigitac
ms.date: 10/01/2021
ms.topic: overview
ms.prod: ''
ms.reviewer: johnmichalak
ms.author: sigitac
ms.openlocfilehash: 680786f239125905f3b8746cb8318732aa74d9e0
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8916863"
---
# <a name="vendor-retention-overview"></a>ภาพรวมเงินวางประกันของผู้จัดจำหน่าย

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง_

องค์กรของคุณอาจต้องการเก็บการชำระเงินส่วนหนึ่งของผู้จัดจำหน่ายที่ทำงานในโครงการสำหรับองค์กรของคุณไว้ ตัวอย่างเช่น ก่อนที่คุณจะจ่ายเงินให้แก่ผู้จัดจำหน่าย คุณอาจต้องการตรวจสอบให้แน่ใจว่าสินค้าและบริการที่พวกเขาจัดหาให้ตรงตามความคาดหวังของคุณ

เมื่อคุณเจรจาการซื้อสำหรับโครงการกับผู้จัดจำหน่าย คุณสามารถระบุเงื่อนไขเงินวางประกันของผู้จัดจำหน่ายยที่รวมเปอร์เซ็นต์หรือจำนวนเงินที่จะเก็บไว้ได้ เมื่อผู้จัดจำหน่ายส่งมอบสินค้าและบริการ คุณจะหักเปอร์เซ็นต์เงินวางประกันที่ระบุหรือจำนวนเงินจากการชำระเงินของคุณสำหรับผู้จัดจำหน่าย เมื่อโครงการเสร็จสมบูรณ์หรือถึงขั้นตอนระหว่างกาลตามที่ระบุไว้ในสัญญาของผู้จัดจำหน่าย คุณจะคืนจำนวนเงินที่เก็บไว้และจัดทำการชำระเงินให้แก่ผู้จัดจำหน่าย

## <a name="vendor-retention-example"></a>ตัวอย่างเงินวางประกันของผู้จัดจำหน่าย

ตัวอย่างต่อไปนี้แสดงเปอร์เซ็นต์ของจำนวนเงินในใบแจ้งหนี้ของผู้จัดจำหน่ายที่เก็บไว้โดยยึดตามเปอร์เซ็นต์ที่เสร็จสมบูรณ์สำหรับโครงการ

Contoso Robotics USA ได้ทำสัญญากับผู้จัดจำหน่าย Fabrikam เพื่อจัดการฝึกอบรม 100 ชั่วโมงสำหรับโครงการต่ออายุอุปกรณ์ มูลค่าสัญญาทั้งหมดคือ USD 30,000 โดยมีราคาซื้อที่ตกลงกันเป็น USD 300 ต่อชั่วโมง

การฝึกอบรมจะแบ่งออกเป็น 3 ระยะ โดยมีกำหนดการดังนี้

- ระยะที่ 1: 50 ชั่วโมง หรือ 50 เปอร์เซ็นต์ของโครงการ
- ระยะที่ 2: 30 ชั่วโมง หรือ 80 เปอร์เซ็นต์ของโครงการโดยรวม
- ระยะที่ 3: 20 ชั่วโมง หรือ 100 เปอร์เซ็นต์ของโครงการ

ตารางต่อไปนี้แสดงรายการเงื่อนไขเงินวางประกัน

| **เปอร์เซ็นต์ของหน่วยที่ส่งมอบ** | **เปอร์เซ็นต์ที่จะเก็บไว้** | **เปอร์เซ็นต์ที่จะคืน** |
| --- | --- | --- |
| 50% | 20% | 0% |
| 80% | 10% | 10% |
| 100% | 0% | 100% |

ธุรกรรมดังกล่าวส่งผลให้มีจำนวนเงินดังต่อไปนี้:

- ระยะที่ 1:
  - จำนวนเงินที่ต้องชำระคือ 50 x 300 หรือ 15,000
  - 20 เปอร์เซ็นต์ของจำนวนเงินหรือ 3,000 จะถูกเก็บไว้และจะคืนในภายหลัง
  - จำนวนเงินที่จ่ายให้แก่ผู้จัดจำหน่ายคือ 12,000
- ระยะที่ 2:
  - จำนวนเงินที่ต้องชำระคือ 30 x 300 หรือ 9,000
  - 10 เปอร์เซ็นต์ของจำนวนเงินหรือ 900 จะถูกเก็บไว้
  - 10 เปอร์เซ็นต์ของ 3,000 ที่เก็บไว้ในระยะที่ 1 หรือ 300 ได้รับการคืน
  - จำนวนเงินที่จ่ายให้แก่ผู้จัดจำหน่ายคือ 8,400 จำนวนเงินนี้คือ 9,000 หักเงินวางประกัน 900 บวกกับ 300 ที่คืนมาจากเงินวางประกันระยะที่ 1
- ระยะที่ 3:
  - จำนวนเงินที่ต้องชำระคือ 20 x 300 หรือ 6,000
  - ไม่มีจำนวนเงินถูกเก็บไว้
  - จำนวนเงินที่ปคืนคือ 3,600 จำนวนเงินนี้ประกอบด้วย 3,000 ที่เก็บไว้ในระยะที่ 1 หักออก 300 จากระยะที่ 1 ที่คืนมาในระยะที่ 2 บวกกับ 900 ที่เก็บไว้ในระยะที่ 2
  - จำนวนเงินที่จ่ายให้แก่ผู้จัดจำหน่ายคือ 9,600 เงินจำนวนนี้ประกอบด้วยจำนวนเงินที่เก็บไว้ 3,600 บวก 6,000 สำหรับการเสร็จสิ้นระยะที่ 3

จำนวนเงินทั้งหมดที่จ่ายให้แก่ผู้จัดจำหน่ายหลังจากสามระยะเสร็จสมบูรณ์คือ 30,000 ซึ่งเป็นยอดรวมของใบสั่งซื้อ (15,000 + 9,000 + 6,000)
