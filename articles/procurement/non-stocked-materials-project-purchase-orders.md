---
title: สั่งซื้อวัสดุที่ไม่ได้เก็บในคลังสำหรับโครงการโดยใช้ใบสั่งซื้อโครงการ
description: บทความนี้อธิบายวิธีที่คุณสามารถสั่งวัสดุที่ไม่ได้เก็บในคลังสำหรับโครงการโดยใช้ใบสั่งซื้อโครงการ
author: sigitac
ms.date: 09/27/2021
ms.topic: article
ms.prod: ''
ms.reviewer: johnmichalak
ms.author: sigitac
ms.openlocfilehash: fe24faa143869af2396f3b0f28aae31417cadda7
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8929835"
---
# <a name="order-procurement-categories-or-non-stocked-materials-for-a-project-using-project-purchase-orders"></a>สั่งประเภทการจัดซื้อจัดจ้างหรือวัสดุที่ไม่ได้เก็บในคลังสำหรับโครงการโดยใช้ใบสั่งซื้อโครงการ

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง_

แผนกจัดซื้อในองค์กรของคุณอาจใช้ [ใบสั่งซื้อ](/dynamics365/supply-chain/procurement/purchase-order-overview) เพื่อติดตามคำสั่งซื้อสินค้าและบริการ ใบสั่งซื้อสำหรับประเภทการจัดซื้อจัดจ้างหรือวัสดุที่ไม่ได้เก็บในคลังสามารถเป็นส่วนหนึ่งในโครงการ การออกใบแจ้งหนี้ใบสั่งซื้อเหล่านี้จะบันทึกต้นทุนเทียบกับโครงการ

## <a name="prerequisites"></a>ข้อกำหนดเบื้องต้น
ทำตามขั้นตอนต่อไปนี้เพื่อเปิดใช้งานฟังก์ชันใบสั่งซื้อของโครงการ

1. ใน Dynamics 365 Finance ไปที่พื้นที่ทำงาน **การจัดการคุณลักษณะ**
2. ในรายการคุณลักษณะ ค้นหาและเลือกคุณลักษณะ **เปิดใช้งานใบสั่งซื้อโครงการใน Project Operations สำหรับสถานการณ์ตามทรัพยากร/ที่ไม่ได้เก็บในคลัง**
3. เลือก **เปิดใช้งาน**
4. กำหนดค่าวัสดุที่ไม่ได้เก็บในคลังและใบแจ้งหนี้ของผู้จัดจำหน่ายที่รอดำเนินการตามที่อธิบายไว้ใน [กำหนดค่าวัสดุที่ไม่ได้เก็บในคลังและใบแจ้งหนี้ของผู้จัดจำหน่ายที่รอดำเนินการ](configure-materials-nonstocked.md)
5. กำหนดค่าประเภทการจัดซื้อจัดจ้างตามที่อธิบายไว้ใน [ใช้ประเภทการจัดซื้อจัดจ้างที่มีใบสั่งซื้อของโครงการและใบแจ้งหนี้ของผู้จัดจำหน่ายที่รอดำเนินการ](configure-procurement-categories.md)

## <a name="create-a-project-purchase-order-from-the-project-purchase-order-list"></a>สร้างใบสั่งซื้อโครงการจากรายการใบสั่งซื้อของโครงการ

1. ใน Finance ไปที่ **การจัดการโครงการและการบัญชี** > **โครงการ** > **โครงการทั้งหมด** และเลือกโครงการ
2. บนบานหน้าต่างการดำเนินการ บนแท็บ **จัดการ** ในกลุ่ม **ใหม่** ให้เลือก **งานของสินค้า** > **ใบสั่งซื้อ**
3. บนเพจ **สร้างใบสั่งซื้อ** เลือกผู้จัดจำหน่ายที่คุณต้องการส่งใบสั่งซื้อ ป้อนข้อมูลอื่นตามความเหมาะสม จากนั้นเลือก **ตกลง**
4. บนเพจ **ใบสั่งซื้อ** ในตาราง **รายการใบสั่งซื้อ** ให้เลือก **เพิ่มรายการ**
5. ป้อนหมายเลขสินค้าหรือประเภทการจัดซื้อจัดจ้าง ปริมาณ หน่วย ราคาต่อหน่วย และข้อมูลอื่นๆ ตามความเหมาะสม

    > [!NOTE]
    > เฉพาะประเภทการจัดซื้อจัดจ้าง สินค้าและบริการที่ไม่ได้เก็บในคลังเท่านั้นที่ใช้ได้กับใบสั่งซื้อของโครงการ ไม่รองรับสินค้าที่เก็บในคลัง

6. ดำเนินการเพิ่มสินค้าหรือประเภทการจัดซื้อจัดจ้างตามต้องการและยืนยันใบสั่งซื้อ

    ใบรับสินค้าและบริการสามารถบันทึกได้โดยการสร้างและลงรายการบัญชีใบรับสินค้า

    > [!NOTE]
    > ใบรับสินค้าจะไม่ถูกบันทึกลงในข้อมูลจริงของโครงการใน Microsoft Dataverse และไม่ส่งผลกระทบต่อบัญชีแยกประเภทย่อยของโครงการ

    หลังจากที่ผู้จัดจำหน่ายส่งใบแจ้งหนี้สำหรับสินค้าและบริการในใบสั่งซื้อ แผนกจัดซื้อสามารถสร้างใบแจ้งหนี้สำหรับใบสั่งซื้อได้โดยไปที่ **ใบแจ้งหนี้** > **สร้าง** > **ใบแจ้งหนี้** บนบานหน้าต่างการดำเนินการ สำหรับข้อมูลเพิ่มเติมเกี่ยวกับใบแจ้งหนี้ของผู้จัดจำหน่ายที่รอดำเนินการ โปรดดูที่ [ซื้อวัสดุที่ไม่ได้เก็บในคลังโดยใช้ใบแจ้งหนี้ของผู้จัดจำหน่ายที่รอดำเนินการ](pending-vendor-invoices.md)
