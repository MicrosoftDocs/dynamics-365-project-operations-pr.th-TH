---
title: ตั้งค่าเงินวางประกันของผู้จัดจำหน่าย
description: หัวข้อนี้จะอธิบายวิธีการตั้งค่าเงินวางประกันของผู้จัดจำหน่าย
author: sigitac
ms.date: 09/27/2021
ms.topic: article
ms.prod: ''
ms.reviewer: kfend
ms.author: sigitac
ms.openlocfilehash: 9511da6212aafbf5b173efc6eb1ceaacbc8264a2
ms.sourcegitcommit: 098ea345ecfaf4445520094c32f5511b67e7953c
ms.translationtype: HT
ms.contentlocale: th-TH
ms.lasthandoff: 10/02/2021
ms.locfileid: "7594636"
---
# <a name="set-up-vendor-retention"></a>ตั้งค่าเงินวางประกันของผู้จัดจำหน่าย

_**นำไปใช้กับ:** Project Operations สำหรับสถานการณ์ตามทรัพยากร/วัสดุที่ไม่ได้เก็บในคลัง_

หัวข้อนี้ให้ข้อมูลเกี่ยวกับวิธีการตั้งค่าเงินวางประกันของผู้จัดจำหน่าย

## <a name="set-up-a-vendor-retention-account-in-general-ledger"></a>ตั้งค่าบัญชีเงินวางประกันของผู้จัดจำหน่ายในบัญชีแยกประเภททั่วไป

1. ใน Dynamics 365 Finance ไปที่ **บัญชีแยกประเภททั่วไป** > **การตั้งค่าการลงรายการบัญชี** > **บัญชีสำหรับธุรกรรมอัตโนมัติ**
2. เพิ่มรายการใหม่
3. ในฟิลด์ **ชนิดการลงรายการบัญชี** เลือก **เงินวางประกันของผู้จัดจำหน่าย**
4. เลือกบัญชีหลักสำหรับการลงรายการบัญชีเงินวางประกันของผู้จัดจำหน่าย

## <a name="create-vendor-retention-terms"></a>สร้างเงื่อนไขเงินวางประกันของผู้จัดจำหน่าย

ใช้เพจ **เงื่อนไขเงินวางประกันของผู้จัดจำหน่าย** เพื่อตั้งค่าและรักษาเงื่อนไขเงินวางประกันสำหรับการชำระเงินให้แก่ผู้จัดจำหน่าย ป้อนเปอร์เซ็นต์การชำระเงินให้แก่ผู้จัดจำหน่ายที่จะเก็บไว้ และเปอร์เซ็นต์ของยอดเงินที่เก็บไว้ก่อนหน้านี้ที่จะคืน จำนวนเงินจะถูกเก็บไว้โดยอัตโนมัติในใบแจ้งหนี้ของผู้จัดจำหน่ายจนกว่าสัญญาจะถึงสถานะเสร็จสิ้นที่ระบุ หลังจากตั้งค่าเงื่อนไขเงินวางประกันของผู้จัดจำหน่ายแล้ว คุณสามารถนำไปใช้กับโครงการใดๆ ที่ผู้จัดจำหน่ายทำงานได้

1. ใน Finance ไปที่ **การจัดการโครงการและการบัญชี** > **การตั้งค่า** > **เงินวางประกัน** > **เงื่อนไขเงินวางประกันสำหรับการชำระเงินให้แก่ผู้จัดจำหน่าย**
2. เลือก **ใหม่** เพื่อเพิ่มเงื่อนไขเงินวางประกันของผู้จัดจำหน่ายใหม่ ค่าในฟิลด์ **รหัสกฎ** สำหรับเงื่อนไขใหม่จะถูกป้อนโดยอัตโนมัติ 
3. ในฟิลด์ **คำอธิบาย** ให้ป้อนชื่อที่ให้คำอธิบายสำหรับเงื่อนไขใหม่
4. บนแท็บ **เงื่อนไข** เลือก **เพิ่มรายการ** เงื่อนไขเงินวางประกันของผู้จัดจำหน่าย
5. ในฟิลด์ **เปอร์เซ็นต์ของหน่วยที่ส่งมอบ** ให้ป้อนเปอร์เซ็นต์การเสร็จสิ้นเป็นกฎ จำนวนเงินจะถูกเก็บไว้ในใบแจ้งหนี้ของผู้จัดจำหน่ายโดยอัตโนมัติจนกว่าขั้นการเสร็จสิ้นของโครงการจะเท่ากับเปอร์เซ็นต์ที่คุณป้อน ตัวอย่างเช่น หากคุณป้อน 50.00 จำนวนเงินจะยังเก็บไว้จนกว่าโครงการจะเสร็จสิ้น 50 เปอร์เซ็นต์
6. ในฟิลด์ **เปอร์เซ็นต์ที่จะเก็บไว้** ให้ป้อนเปอร์เซ็นต์ยอดเงินใบแจ้งหนี้ของผู้จัดจำหน่ายที่จะเก็บไว้ ตัวอย่างเช่น ถ้าคุณได้ป้อน 10.00 ในฟิลด์ 10 เปอร์เซ็นต์ของยอดเงินในใบแจ้งหนี้ของผู้จัดจำหน่ายจะถูกเก็บไว้จนกว่าโครงการจะถึงเปอร์เซ็นต์การเสร็จสิ้นที่คุณเลือกในฟิลด์  **เปอร์เซ็นต์ของหน่วยที่ส่งมอบ**
7. ในฟิลด์ **เปอร์เซ็นต์ที่จะคืน** ป้อนเปอร์เซ็นต์ของยอดเงินที่เก็บไว้ก่อนหน้านี้ที่จะคืนในระดับการเสร็จสิ้นของโครงการที่เลือก

> [!NOTE]
> ถ้าคุณมีหลักเป้าหมายสำหรับระดับการเสร็จสิ้นของโครงการต่าง ๆ มากกว่าหนึ่งรายการ ให้ป้อนรายการเงื่อนไขเงินวางประกันของผู้จัดจำหน่ายแยกต่างหากสำหรับทุกกฎเงินวางประกัน โดยแต่ละรายการสามารถระบุเปอร์เซ็นต์ที่เก็บไว้แตกต่างกัน และเปอร์เซ็นต์ที่คืนแตกต่างกันสำหรับการเสร็จสิ้นของโครงการที่กำหนดแต่ละระดับ

## <a name="set-up-a-vendor-agreement-for-the-project"></a>ตั้งค่าข้อตกลงของผู้จัดจำหน่ายสำหรับโครงการ

ตั้งค่าเงื่อนไขเงินวางประกันของผู้จัดจำหน่ายที่ใช้กับโครงการ เงื่อนไขเงินวางประกันของผู้จัดจำหน่ายจะแสดงในใบสั่งซื้อที่คุณสร้างขึ้นสำหรับผู้จัดจำหน่ายด้วย

1. ใน Finance ไปที่ **การจัดการโครงการและการบัญชี** > **โครงการ** > **โครงการทั้งหมด** 
2. เลือกโครงการ และในบานหน้าต่างการดำเนินการ เลือก **กลุ่มโครงการ** > **ข้อตกลงของผู้จัดจำหน่าย**
3. บนเพจ **ข้อตกลงของผู้จัดจำหน่าย** ให้เพิ่มรายการใหม่
4. ในฟิลด์ **รหัสลูกค้าองค์กร** เลือกหนึ่งในตัวเลือกต่อไปนี้:
   - **ตาราง**: เงื่อนไขเงินวางประกันของผู้จัดจำหน่ายใช้กับผู้จัดจำหน่ายรายเดียว
   - **กลุ่ม**: เงื่อนไขเงินวางประกันของผู้จัดจำหน่ายใช้กับผู้จัดจำหน่ายทั้งหมดในกลุ่มผู้จัดจำหน่าย
   - **ทั้งหมด**: เงื่อนไขเงินวางประกันของผู้จัดจำหน่ายใช้กับผู้จัดจำหน่ายทั้งหมด
5. ในฟิลด์ **ผู้จัดจำหน่าย/กลุ่มผู้จัดจำหน่าย** เลือกผู้จัดจำหน่ายหรือกลุ่มผู้จัดจำหน่ายที่ใช้เงื่อนไขเงินวางประกันของผู้จัดจำหน่าย ถ้าคุณเลือก **ทั้งหมด** ในขั้นตอนก่อนหน้านี้ ฟิลด์นี้จะใช้งานไม่ได้
6. ในฟิลด์ **เงื่อนไขเงินวางประกันของผู้จัดจำหน่าย** ให้เลือกรหัสกฎสำหรับเงื่อนไขเงินวางประกันที่จะใช้กับผู้จัดจำหน่ายรายนี้

