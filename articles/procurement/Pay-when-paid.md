---
title: การชำระเงินให้แก่ผู้จัดจำหน่ายแบบจ่ายเมื่อได้รับการชำระเงิน
description: หัวข้อนี้อธิบายวิธีใช้สถานการณ์จ่ายเมื่อได้รับการชำระเงิน (PWP)
author: mukumarm
ms.date: 08/18/2022
ms.topic: article
ms.prod: ''
ms.reviewer: johnmichalak
ms.author: mukumarm
ms.openlocfilehash: d1fe8d92663b31b22dc405fc1f3e06d976e6c5dc
ms.sourcegitcommit: b2d05f898daa552179d67fdf4c060c93a9c66bd1
ms.translationtype: HT
ms.contentlocale: th-TH
ms.lasthandoff: 09/16/2022
ms.locfileid: "9525348"
---
# <a name="pay-when-paid-vendor-payments"></a>การชำระเงินให้แก่ผู้จัดจำหน่ายแบบจ่ายเมื่อได้รับการชำระเงิน

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง_

หัวข้อนี้อธิบายวิธีใช้สถานการณ์จ่ายเมื่อได้รับการชำระเงิน (PWP)

## <a name="create-a-purchase-order-that-has-pwp-terms"></a>สร้างใบสั่งซื้อที่มีเงื่อนไข PWP

เมื่อคุณลงรายการบัญชีใบแจ้งหนี้จากผู้จัดจำหน่าย หากผู้จัดจำหน่ายอยู่ภายใต้เงื่อนไข PWP เงื่อนไขเหล่านั้นจะแสดงในรายการใบสั่งซื้อ (PO) ในการสร้าง PO ที่มีเงื่อนไข PWP ให้ทำตามขั้นตอนเหล่านี้

1. ใน Microsoft Dynamics 365 Finance ทำตามหนึ่งในหลายขั้นตอนต่อไปนี้:

    - ไปที่ **การจัดซื้อและการจัดหา** \> **ใบสั่งซื้อ** \> **ใบสั่งซื้อทั้งหมด** ในบานหน้าต่างการดำเนินการ เลือก **ใหม่** ในกล่องโต้ตอบ **สร้างใบสั่งซื้อ** เลือกผู้จัดจำหน่ายที่มีการตั้งค่าเงื่อนไข PWP ในโครงการ ป้อนข้อมูลที่จำเป็นอื่นๆ จากนั้นเลือก **ตกลง**
    - ไปที่ **การจัดการและการบัญชีโครงการ** \> **โครงการ** \> **โครงการทั้งหมด** บนบานหน้าต่างการดำเนินการ บนแท็บ **จัดการ** เลือก **งานของสินค้า** เลือกใบสั่งซื้อ เลือกผู้จัดจำหน่ายที่มีการตั้งค่าเงื่อนไข PWP ในโครงการ แล้วเลือก **ตกลง**

2. บนหน้า **ใบสั่งซื้อ** บนแท็บด่วน **รายการใบสั่งซื้อ** เลือก **เพิ่มรายการ** เพื่อสร้างรายการใบสั่งซื้อ
3. เลือกหมายเลขสินค้าหรือประเภทการจัดซื้อ และป้อนรายละเอียดที่จำเป็นอื่นๆ ตรวจสอบรายละเอียดของรายการ PO สำหรับผู้จัดจำหน่าย

    ตัวเลือก **จ่ายเมื่อชำระเงิน** จะถูกเลือกโดยอัตโนมัติ และค่าในฟิลด์ **เปอร์เซ็นต์เกณฑ์ PWP** จะถูกคัดลอกโดยอัตโนมัติจากฟิลด์ **เปอร์เซ็นต์เกณฑ์ PWP** บนหน้า **โครงการ**

4. หากคุณไม่ต้องการใช้เงื่อนไข PWP กับผู้จัดจำหน่ายสำหรับรายการ PO ให้ยกเลิกการเลือกตัวเลือก **จ่ายเมื่อชำระเงิน** ในกรณีนี้ ฟิลด์ **เปอร์เซ็นต์ของเกณฑ์ PWP** สำหรับรายการ PO จะถูกรีเซ็ตเป็น **0** (ศูนย์)
5. บนหน้า **ใบสั่งซื้อ** บนบานหน้าต่างการดำเนินการ บนแท็บ **ซื้อ** เลือก **ยืนยัน** เพื่อยืนยันใบสั่งซื้อ
6. บนบานหน้าต่างการดำเนินการ บนแท็บ **ใบแจ้งหนี้** เลือก **ใบแจ้งหนี้** เพื่อสร้างใบแจ้งหนี้สำหรับใบสั่งซื้อ

## <a name="create-a-project-invoice-proposal"></a>สร้างข้อเสนอใบแจ้งหนี้โครงการ

ข้อเสนอใบแจ้งหนี้ของโครงการใช้เพื่อสร้างใบแจ้งหนี้โครงการสำหรับลูกค้า ในสถานการณ์ PWP การชำระเงินให้แก่ผู้จัดจำหน่ายจะขึ้นอยู่กับการชำระเงินของลูกค้าตามการตั้งค่า PWP อย่างไรก็ตาม มีตัวเลือกที่ให้คุณออกการชำระเงินได้โดยไม่ต้องมีการชำระเงินจากลูกค้าตามที่คุณต้องการ หากต้องการสร้างใบแจ้งหนี้ของโครงการสำหรับลูกค้า ให้ทำตามขั้นตอนเหล่านี้

1. ในแอปการมีส่วนร่วมของลูกค้า ไปที่ **โครงการ** \> **โครงการ** และเลือกโครงการ
2. บนแท็บ **ข้อมูลจริง** เลือกรายการข้อมูลจริงที่สร้างโดยใบสั่งซื้อที่มีชนิดธุรกรรม **ยอดขายที่ยังไม่ได้เรียกเก็บเงิน** จากนั้นเลือก **พร้อมออกใบแจ้งหนี้**
3. ไปที่ **การขาย** \> **การขาย** \> **สัญญาโครงการ** และเลือกสัญญาโครงการ
4. บนบานหน้าต่างการดำเนินการ เลือก **ใบแจ้งหนี้** เพื่อสร้างใบแจ้งหนี้ของลูกค้า
5. ใน Finance ไปที่ **การจัดการโครงการและการบัญชี** \> **ประจำงวด** \> **นำเข้าจากตารางการจัดเตรียม** และเลือก **ตกลง** เพื่อสร้างสมุดรายวันการรวมของ Project Operations
6. ไปที่ **การจัดการโครงการและการบัญชี** \> **ใบแจ้งหนี้โครงการ** \> **ข้อเสนอใบแจ้งหนี้โครงการ** และเลือก **ลงรายการบัญชี** เพื่อลงรายการบัญชีข้อเสนอใบแจ้งหนี้ที่สร้างขึ้นสำหรับโครงการ

## <a name="update-a-customer-payment-and-pay-the-vendor"></a>อัปเดตการชำระเงินของลูกค้า และชำระเงินให้กับผู้จัดจำหน่าย

เมื่อผู้จัดจำหน่ายทำงานในโครงการเสร็จสิ้นและส่งใบแจ้งหนี้ให้คุณ คุณต้องรีวิวสถานะโครงการและใบแจ้งหนี้ของลูกค้าเพื่อพิจารณาว่าตรงตามเงื่อนไข PWP สำหรับโครงการหรือไม่ หากตรงตามเงื่อนไข PWP สำหรับผู้จัดจำหน่าย คุณสามารถกำหนดรายการในใบแจ้งหนี้ของผู้จัดจำหน่ายที่จะจ่ายได้ โดยยึดตามการชำระเงินของลูกค้าสำหรับโครงการ หากคุณตัดสินใจที่จะจ่ายเงินให้กับผู้จัดจำหน่าย แม้ว่าจะไม่เป็นไปตามเงื่อนไข PWP คุณสามารถแทนที่เงื่อนไข PWP ในหน้า **ใบแจ้งหนี้ของผู้จัดจำหน่ายที่มีการจ่ายเมื่อชำระเงิน**

1. ใน Finance ไปที่ **การจัดการโครงการและการบัญชี** \> **โครงการ** \> **โครงการทั้งหมด** และเลือกโครงการ
2. บนบานหน้าต่างการดำเนินการ เลือก **การควบคุม** แล้วเลือก **ใบแจ้งหนี้ของผู้จัดจำหน่าย** เพื่อแสดงใบแจ้งหนี้ของผู้จัดจำหน่ายทั้งหมดที่สร้างขึ้นสำหรับโครงการ
3. บนหน้า **ใบแจ้งหนี้ของผู้จัดจำหน่ายที่มีการจ่ายเมื่อชำระเงิน** ในช่องค้นหา ป้อนค่าเพื่อค้นหาใบแจ้งหนี้ของผู้จัดจำหน่ายที่คุณต้องการรีวิว และจากนั้น เลือก **ค้นหา**
4. เลือกตัวเลือก **จ่ายเมื่อได้รับการชำระเงิน** เพื่อดูเฉพาะใบแจ้งหนี้ PWP
5. บนแท็บด่วน **รายการใบแจ้งหนี้ของผู้จัดจำหน่าย** เลือกรายการที่คุณต้องการออกการชำระเงิน
6. เลือก **ออกการชำระเงินของผู้จัดจำหน่าย** ตัวเลือก **จ่ายเมื่อชำระเงิน** จะถูกยกเลิกการเลือก และค่าของฟิลด์ **พร้อมสำหรับการชำระเงิน** ถูกเปลี่ยนฟิลด์เป็น **ใช่**
