---
title: แก้ไขการบัญชีบนข้อเสนอใบแจ้งหนี้โครงการฉบับร่าง
description: บทความนี้อธิบายวิธีการปรับปรุงข้อมูลที่เกี่ยวข้องกับการบัญชีในข้อเสนอใบแจ้งหนี้ฉบับร่าง
author: sigitac
ms.date: 01/05/2022
ms.topic: article
ms.reviewer: johnmichalak
ms.author: sigitac
ms.openlocfilehash: 32f566a798d07b698693392f3aa1823f91fe5408
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8921233"
---
# <a name="correct-the-accounting-on-draft-project-invoice-proposals"></a>แก้ไขการบัญชีบนข้อเสนอใบแจ้งหนี้โครงการฉบับร่าง

_**นำไปใช้กับ:** Project Operations สำหรับสถานการณ์ตามทรัพยากร/ไม่ได้เก็บในคลัง_

*รายละเอียดการดำเนินงาน* สำหรับใบแจ้งหนี้ของโครงการจะได้รับการดูแลโดยผู้จัดการโครงการในใบแจ้งหนี้ชั่วคราว รายละเอียดเหล่านี้รวมถึงการตัดสินใจเกี่ยวกับชั่วโมง ค่าใช้จ่าย วัสดุ หรือเหตุการณ์สำคัญที่ต้องออกใบแจ้งหนี้ อัตรา และการใช้เงินเงินทดรองและค่าธรรมเนียมล่วงหน้า หลังจากที่คุณยืนยันใบแจ้งหนี้ชั่วคราวต้นฉบับ คุณสามารถปรับรายละเอียดการดำเนินงานได้โดยการสร้างและยืนยัน [ใบแจ้งหนี้ชั่วคราวที่ถูกต้อง](../proforma-invoicing/corrective-invoices.md)

*รายละเอียดการบัญชี* สำหรับใบแจ้งหนี้ของโครงการจะคงอยู่ในเอกสารใบแจ้งหนี้ที่มีการเชื่อมต่อกับลูกค้า รายละเอียดเหล่านี้รวมถึงการคำนวณภาษีขายและมิติทางการเงินที่ใช้กับใบแจ้งหนี้ บทความนี้แสดงรายละเอียดเกี่ยวกับวิธีการปรับปรุงรายละเอียดการบัญชีเหล่านี้ในข้อเสนอใบแจ้งหนี้โครงการฉบับร่าง

## <a name="adjust-sales-tax"></a>ปรับปรุงภาษีขาย

กลุ่มภาษีขายที่เรียกเก็บเงินเริ่มต้นและกลุ่มภาษีขายตามประเภทสินค้าสามารถปรับปรุงได้โดยตรงในเอกสารข้อเสนอใบแจ้งหนี้ ในการปรับปรุงกลุ่มเหล่านี้ ให้เลือก **แก้ไข** จากนั้นในแต่ละรายการข้อเสนอใบแจ้งหนี้ของโครงการ ให้ป้อนค่าใหม่ในฟิลด์ **กลุ่มภาษีขาย** หรือ **กลุ่มภาษีขายสินค้า**

## <a name="adjust-financial-dimensions"></a>ปรับปรุงมิติทางการเงิน

### <a name="header-dimensions"></a>มิติส่วนหัว

ตามค่าเริ่มต้น มิติทางการเงินของใบแจ้งหนี้จะได้มาจากเรกคอร์ดธุรกรรมโครงการที่ยังไม่ได้เรียกเก็บเงินที่กำลังออกใบแจ้งหนี้ อย่างไรก็ตาม การตั้งค่าระบบช่วยให้คุณใช้มิติทางการเงินในส่วนหัวของข้อเสนอใบแจ้งหนี้ของโครงการเพื่อลงรายการบัญชียอดดุลของลูกค้าได้ หากต้องการเปิดใช้งานฟังก์ชันนี้ ให้เลือก **อนุญาตให้ปรับปรุงมิติโครงการสำหรับบัญชีลูกหนี้** บนแท็บ **การเงิน** ของหน้า **พารามิเตอร์การจัดการและการบัญชีโครงการ**

มิติทางการเงินบนส่วนหัวของใบแจ้งหนี้สามารถแก้ไขได้ก่อนที่จะลงรายการบัญชีใบแจ้งหนี้ บนหน้า **ข้อเสนอใบแจ้งหนี้โครงการ** ให้สลับไปที่มุมมอง **ส่วนหัว** แล้วแก้ไขค่าบนแท็บ **มิติทางการเงิน**

มุมมอง **ส่วนหัว** ใช้ได้เฉพาะหลังจากที่ผู้ดูแลระบบเปิดใช้งานคุณลักษณะ **ใช้ฟอร์มข้อเสนอใบแจ้งหนี้และสมุดรายวันใบแจ้งหนี้ของโครงการที่มีมุมมองส่วนหัวและรายการ** ในพื้นที่ทำงาน **การจัดการคุณลักษณะ** คุณลักษณะนี้จำเป็นต้องมีการปรับปรุง Finance 10.0.25 หรือใหม่กว่า

### <a name="line-dimensions"></a>มิติรายการ

มิติทางการเงินไม่สามารถแก้ไขได้โดยตรงบนรายการข้อเสนอใบแจ้งหนี้ของโครงการ ให้ทำตามขั้นตอนเหล่านี้เพื่อปรับมิติทางการเงินในข้อเสนอใบแจ้งหนี้ของโครงการแทน

1. ในข้อเสนอใบแจ้งหนี้โครงการ ให้เลือก **ลบทั้งหมด** เพื่อลบรายการข้อเสนอใบแจ้งหนี้โครงการ

    ปุ่ม **ลบทั้งหมด** ใช้ได้เฉพาะหลังจากที่ผู้ดูแลระบบเปิดใช้งานคุณลักษณะ **ลบรายการข้อเสนอใบแจ้งหนี้เมื่อใช้ Project Operations สำหรับสถานการณ์ตามทรัพยากร/สินค้าที่ไม่ได้เก็บในสต็อก** ในพื้นที่ทำงาน **การจัดการคุณลักษณะ**

2. ปรับปรุงมิติทางการเงิน:

    - **ธุรกรรมในบัญชี (เหตุการณ์สำคัญการเรียกเก็บเงิน):** ไปที่ **โครงการทั้งหมด** \> **จัดการ** \> **ธุรกรรมในบัญชี** และเลือกเหตุการณ์สำคัญที่ต้องการการปรับปรุง จากนั้นบนแท็บ **มิติทางการเงิน** อัปเดตค่าตามต้องการ
    - **ธุรกรรมเวลา ค่าใช้จ่าย และวัสดุ:** บนหน้า **ธุรกรรมโครงการที่ลงรายการบัญชี** เลือก **ปรับปรุงบัญชี** เพื่อปรับปรุงมิติทางการเงิน

3. หลังจากที่คุณปรับค่ามิติทางการเงินเสร็จแล้ว ให้ไปที่ **การจัดการโครงการและการบัญชี** \> **เป็นระยะ** \> **การรวม Project Operations** และเลือก **นำเข้าจากตารางการจัดเตรียม** เพื่อเรียกใช้กระบวนการเป็นระยะ กระบวนการนั้นใช้ค่ามิติทางการเงินที่ปรับปรุงแล้วเพื่อสร้างรายการข้อเสนอใบแจ้งหนี้ของโครงการใหม่ ค่าที่ปรับปรุงแล้วจะใช้ในบัญชีแยกประเภทย่อยของโครงการและบัญชีแยกประเภททั่วไปเมื่อมีการลงรายการบัญชีใบแจ้งหนี้ของโครงการ
