---
title: ตรวจสอบการจองและการมอบหมาย
description: หัวข้อนี้แสดงข้อมูลเกี่ยวกับข้อมูลจริง
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 11/27/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 9528bd983e6e18197138f0720abccdc6d6fa1ed5
ms.sourcegitcommit: 418fa1fe9d605b8faccc2d5dee1b04b4e753f194
ms.translationtype: HT
ms.contentlocale: th-TH
ms.lasthandoff: 02/10/2021
ms.locfileid: "5147946"
---
# <a name="reconcile-bookings-and-assignments"></a>ตรวจสอบการจองและการมอบหมาย

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

การจองโครงการของสมาชิกทีมโครงการและการมอบหมายงานโครงการเป็นคู่แบบหลวมๆ ดังนั้น ทรัพยากรสามารถมีการมอบหมายงานที่ไม่สอดคล้องกับการจอง และการจองที่ไม่สอดคล้องกับการมอบหมายงาน ตามหลักการแล้ว การจองและการมอบหมายโครงการจะถูกจัดตำแหน่ง เพื่อให้ทรัพยากรมีกำลังการผลิตที่ยืนยันที่จะปฏิบัติงานที่ได้รับมอบหมาย อย่างไรก็ตาม ความเป็นจริงคือการจองที่สามารถเกิดขึ้นได้ตามความพร้อมใช้งาน และการกำหนดเวลาที่สามารถเปลี่ยนแปลงได้ เนื่องจากโครงการยังคงอยู่ตลอดวงจรชีวิต ดังนั้น การจับเป็นคู่กันอย่างหลวมๆ ช่วยให้มีความยืดหยุ่น

เนื่องจากการจับเป็นคู่กันอย่างหลวมๆ ของการจองโครงการ และการมอบหมายงาน แท็บ **การกระทบยอด** จะรวมอยู่ในเอนทิตีโครงการ แท็บนี้ช่วยให้ผู้จัดการโครงการกระทบยอดการจองของสมาชิกในทีมและงานมอบหมายสำหรับทีมโครงการของพวกเขา

สำหรับสมาชิกทีมที่ระบุชื่อแต่ละคน แท็บ **การกระทบยอด** แสดงการจองและการมอบหมายไปจนถึงการมอบหมายงานแต่ละคน จะแสดงชั่วโมงในเซลล์ที่สามารถแสดงช่วงเวลาตั้งแต่เดือนไปจนถึงวัน

ในฟิลด์ **สเกลเวลา** คุณสามารถเลือก **เดือน** **สัปดาห์** หรือ **วัน** โดยค่าเริ่มต้น **สัปดาห์** จะถูกเลือกไว้ อย่างไรก็ตาม คุณสามารถเปลี่ยนค่าเริ่มต้นได้โดยการเลือกปุ่ม **การตั้งค่า** เมื่อเปิดแท็บ **การกระทบยอด** จะแสดงวันที่ปัจจุบัน แต่คุณสามารถใช้ตัวควบคุมปฏิทิน เพื่อเลื่อนเวลาไปข้างหน้าหรือย้อนกลับได้ เมื่อโครงการมีวันที่เริ่มต้นที่อยู่ในอนาคต แท็บจะแสดงวันที่นั้นเมื่อมีการเปิด ตัวควบคุมปฏิทินยังมีตัวเลือกที่ช่วยให้คุณสามารถเลื่อนไปยังวันที่เริ่มต้นและสิ้นสุดของโครงการ

คุณสามารถใช้ตัวควบคุมตัวขยายบนแต่ละทรัพยากร เพื่อแสดงรายละเอียดของการจองของทรัพยากรนั้น นอกจากนี้คุณยังสามารถขยายการมอบหมายทรัพยากรแต่ละรายการไปยังระดับของแต่ละงานได้ด้วย

ด้านล่างของแท็บ **การกระทบยอด** แสดงผลรวมสุทธิสำหรับโครงการ และแท็บยังมีคอลัมน์รวม สำหรับทุกทรัพยากร แท็บจะใช้ความแตกต่างระหว่างการจองของสมาชิกในทีมในโครงการ และค่าสะสมของการมอบหมายงานของสมาชิกทีม ตามหลักการแล้ว ความแตกต่างควรเป็น 0 (ศูนย์) กล่าวอีกนัยหนึ่ง ไม่ควรจะมีความแตกต่างระหว่างการจองของทรัพยากรและการมอบหมายงานของทรัพยากร ความแตกต่างใดๆ จะถูกบ่งชี้ด้วย สี และแรเงา เพื่อใช้เรียกสองเงื่อนไขต่อไปนี้

- **การจองไม่เพียงพอ** – การจองไม่เพียงพอเกิดขึ้นเมื่อทรัพยากรมีการมอบหมายมากกว่าการจอง เนื่องจากกำลังการผลิตนี้ไม่ได้รับการสงวนสิทธิ์ ผู้จัดการโครงการสามารถแก้ไขเงื่อนไขนี้ โดยการขยายการจองของทรัพยากร เพื่อครอบคลุมความขาดแคลน
- **การจองเกินจำนวน** การจองเกินจำนวนจะเกิดขึ้นเมื่อมีการจองทรัพยากรไปยังโครงการ แต่ยังไม่ได้กำหนดให้กับงาน เงื่อนไขนี้อาจเป็นที่ยอมรับได้ ถ้า ตัวอย่างเช่น ทรัพยากรมีการจองก่อนที่การมอบหมายงานจะเกิดขึ้น อย่างไรก็ตามในกรณีอื่นๆ ทรัพยากรอาจไม่ได้ถูกวางแผนไว้เพื่อจะถูกมอบหมาย ในกรณีเหล่านี้ ผู้จัดการโครงการควรพิจารณายกเลิกการจองของทรัพยากร เพื่อให้สามารถใช้กำลังการผลิตสำหรับโครงการอื่น

> [!NOTE]
> คำอธิบายสำหรับเงื่อนไขเหล่านี้อาจถูกซ่อนไว้ เพื่อให้มีพื้นที่ว่างสำหรับกริด ในกรณีนี้ คุณสามารถทำให้คำอธิบายมองเห็นได้โดยการเลือกปุ่ม **การตั้งค่า**

ในบางกรณี เมื่อฟิลด์ **สเกลเวลา** ถูกตั้งค่าเป็นระดับที่สูงกว่า **วัน** ความแตกต่างอาจถูกคำนวณเป็น 0 (ศูนย์) ตัวอย่างเช่น ในระดับ **เดือน** ความแตกต่างสุทธิสำหรับทรัพยากรอาจเป็น 0 (ศูนย์) เพื่อบ่งชี้ว่าการจองเท่ากับการมอบหมาย อย่างไรก็ตาม ถ้าคุณดูในระดับ **สัปดาห์** คุณอาจเห็นว่ามีการมอบหมายของชั่วโมงเป็นศูนย์ (0) และการจองของ 40 ชั่วโมงในสัปดาห์แรกของเดือน และการมอบหมายงานของ 40 ชั่วโมง และการจองเป็นศูนย์ (0) ชั่วโมงในสัปดาห์ที่สองของเดือน ถึงแม้ว่า การจองและงานมอบหมายทั้งหมดของเดือนจะเท่ากัน แต่จะแตกต่างกันไปในแต่ละสัปดาห์

เมื่อคุณดูเวลาในระดับเวลาที่สูงกว่า แท็บ **การกระทบยอด** แสดงตัวบ่งชี้เซลล์เพื่อแจ้งให้คุณทราบว่ามีความแตกต่างในระดับเวลาที่ต่ำกว่า ตัวอย่างเช่น ในภาพประกอบต่อไปนี้ ตัวบ่งชี้เซลล์จะปรากฏในเซลล์สำหรับเดือนตุลาคม 2018 สำหรับทรัพยากรที่ชื่อ กฤติกา เกษมศานต์ ดังนั้น คุณจะเห็นได้ว่า แม้ว่าการจองและการมอบหมายทรัพยากรจะเท่ากัน เมื่อมีการรวมในระดับ **เดือน** แต่จะไม่ตรงกันในระดับที่ต่ำกว่า

![การจองและการมอบหมายงานในระดับรายเดือนไม่ตรงกัน](media/reconcile-assignments-01.JPG)

คลิกสองครั้งที่เซลล์เพื่อขยายไปยังระดับที่ต่ำกว่า และดูความแตกต่าง ตัวอย่างเช่น ถ้าคุณคลิกสองครั้งที่ความแตกต่างเดือนตุลาคม 2018 สำหรับ กฤติกา เกษมศานต์ คุณดูรายละเอียดแนวลึกระดับ **สัปดาห์** จากนั้นคุณจะเห็นว่าทรัพยากรมีการจองเป็นเวลา 16 ชั่วโมง แต่ไม่มีงานมอบหมายในสองสัปดาห์แรกของเดือนตุลาคม และ 16 ชั่วโมงของการมอบหมาย แต่ไม่มีการจองในสัปดาห์ที่สามของเดือนตุลาคม

![การจองและการมอบหมายงานในระดับรายสัปดาห์ไม่ตรงกัน](media/reconcile-assignments-02.JPG)

คุณสามารถคลิกขวาที่เซลล์เพื่อซูมออกในระดับที่สูงขึ้นไป นอกจากนี้คุณยังสามารถปิดตัวบ่งชี้เซลล์โดยการเลือกปุ่ม **การตั้งค่า** 

นอกจากนี้คุณยังสามารถใช้ปุ่ม **ก่อนหน้า** และ **ถัดไป** เหนือกริด เพื่อย้ายผ่านความแตกต่างใดๆ ในโครงการของคุณ ในการใช้ปุ่มเหล่านี้ คุณต้องเลือกทรัพยากรก่อน เลือก **ถัดไป** เพื่อไปยังความแตกต่างถัดไประหว่างการจองและการมอบหมายสำหรับทรัพยากรนั้น เลือก **ก่อนหน้า** เพื่อกลับไปยังความแตกต่างก่อนหน้า

ในสถานการณ์ที่คุณมีการมอบหมายงานสำหรับทรัพยากรแต่ไม่มีการจอง คุณสามารถเลือกการจองไม่เพียงพอ แล้วเลือก **ขยายการจอง** จากนั้นคุณสามารถดูการจองที่จำเป็น เพื่อแก้ไขปัญหาการขาดแคลนของทรัพยากร คุณยังสามารถดูการจองของทรัพยากรในโครงการปัจจุบันและโครงการอื่นๆ ได้ด้วย เลือก **ตกลง** เพื่อสร้างการจองสำหรับทรัพยากร โดยไม่คำนึงถึงความพร้อมใช้งานปัจจุบัน ผู้จัดการโครงการหรือผู้จัดการทรัพยากรสามารถใช้ตารางหมายกำหนดการให้บริการ เพื่อจัดการกับสถานการณ์ที่ทรัพยากรถูกจองเกินกว่ากำลังการผลิต เนื่องจากการจองถูกขยาย

## <a name="managing-with-time-zones"></a>การจัดการกับโซนเวลา
เพื่อให้แน่ใจว่าผลลัพธ์ถูกต้องและคาดการณ์ได้เมื่อใช้การขยายการจอง มีข้อกำหนดเบื้องต้นที่สำคัญสองประการที่ต้องปฏิบัติตาม:  

- ผู้ใช้จะต้องกำหนดค่าโซนเวลาของอุปกรณ์ให้ตรงกับโซนเวลาที่กำหนดในการตั้งค่าส่วนบุคคลของระบบของคุณ
 
  ![การตั้งค่าโซนเวลาใน Windows 10](media/reconcile-assignments-03.png)

  ![การตั้งค่าโซนเวลาในการตั้งค่าส่วนบุคคล](media/reconcile-assignments-04.png)
 
- ทรัพยากรที่สามารถจองได้ต้องมีเวลาทำงานอย่างน้อยหนึ่งนาทีที่ทับซ้อนกับเส้นชั้นที่ใช้เพื่อกำหนดส่วนขยายที่ร้องขอ ตัวอย่างเช่น ตัวอย่างต่อไปนี้แสดงทรัพยากรการตรวจสอบพร้อมเวลาทำงานที่อยู่ระหว่าง 9.00 น. ถึง 19.00 น. 

  ![การเปรียบเทียบเส้นชั้นของทรัพยากร](media/reconcile-assignments-05.png)

ตารางต่อไปนี้แสดง:

- แม่แบบปฏิทินโครงการ
- ทรัพยากร A: ทรัพยากรนี้มีปฏิทินเดียวกันและอยู่ในโซนเวลาเดียวกันกับโครงการ เวลาเริ่มต้นของการจองจะเป็น 9.00 น.
- ทรัพยากร B: ทรัพยากรนี้อยู่ในโซนเวลาที่แตกต่างจากโครงการ จึงเริ่มที่เวลา 7.00 น. ในโซนเวลาของพวกเขา อย่างไรก็ตาม การจองจะเริ่มในเวลา 9.00 น. เนื่องจากเป็นเวลาเริ่มต้นที่เร็วที่สุดของเส้นชั้นการมอบหมาย
- ทรัพยากร C และ D: ทรัพยากรอยู่ในโซนเวลาที่แตกต่างกันเช่นกัน โดยทั้งคู่จะแตกต่างกันและต่างจากโครงการ และการจองจะไม่เร็วกว่าเวลาเริ่มต้นที่พร้อมใช้งานที่เกี่ยวข้อง

|เอนทิตี  |ปฏิทิน  |
|-|-|
|แม่แบบปฏิทินโครงการ   | ![ปฏิทินโครงการ](media/reconcile-assignments-06.png) |
|ทรัพยากร A  | ![ปฏิทินทรัพยากร A](media/reconcile-assignments-06.png) |
|ทรัพยากร B  |  ![ปฏิทินทรัพยากร B](media/reconcile-assignments-07.png) |
|ทรัพยากร C  |  ![ปฏิทินทรัพยากร C](media/reconcile-assignments-08.png) |
|ทรัพยากร D  | ![ปฏิทินทรัพยากร D](media/reconcile-assignments-09.png)  |
 
เมื่อคุณนำทางไปยังมุมมองการกระทบยอด การกำหนดทรัพยากรและการขาดแคลนการจองที่เกี่ยวข้องจะปรากฏขึ้น
 ![มุมมองการกระทบยอดก่อนการขยาย](media/reconcile-assignments-10.png)

หลังจากมีการใช้งานฟังก์ชันการขยายการจองในแต่ละทรัพยากร การจองจะถูกขยายให้เสร็จสมบูรณ์สำหรับแต่ละทรัพยากร นี่เป็นเพราะแต่ละชั่วโมงการทำงานของทรัพยากรซ้อนกับเส้นชั้นของการขาดแคลน
 ![มุมมองการกระทบยอดหลังจากการขยายการจอง](media/reconcile-assignments-11.png) 

อย่างไรก็ตาม การตรวจสอบรายละเอียดการจองอย่างใกล้ชิดแสดงความแตกต่างในเวลาเริ่มต้นของการจอง การจองจะไม่เริ่มเร็วกว่าเวลาเริ่มต้นของเส้นชั้นการมอบหมายและไม่เร็วกว่าเวลาเริ่มต้นที่พร้อมใช้งานของทรัพยากร
 ![การจองทรัพยากรใหม่ในตารางกำหนดการ](media/reconcile-assignments-12.png)


[!INCLUDE[footer-include](../includes/footer-banner.md)]