---
title: การตั้งค่าฟิลด์ที่กำหนดเองเป็นมิติการกำหนดราคา
description: หัวข้อนี้แสดงข้อมูลเกี่ยวกับการตั้งค่ามิติการกำหนดราคาแบบกำหนดเอง
author: Rumant
manager: kfend
ms.custom:
- dyn365-projectservice
ms.date: 11/20/2018
ms.topic: article
ms.service: business-applications
ms.author: rumant
audience: Admin
search.audienceType:
- admin
- customizer
- enduser
search.app:
- D365PS
- ProjectOperations
ms.openlocfilehash: fed8d1d478dfcceb7a1e848b6432563e3b94dcf8
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: th-TH
ms.lasthandoff: 10/16/2020
ms.locfileid: "4086147"
---
# <a name="setting-up-custom-fields-as-pricing-dimensions"></a>การตั้งค่าฟิลด์ที่กำหนดเองเป็นมิติการกำหนดราคา 

ก่อนที่คุณจะเริ่ม หัวข้อนี้สมมติว่าคุณได้ทำตามขั้นตอนในหัวข้อ [สร้างฟิลด์และเอนทิตี้แบบกำหนดเอง](create-custom-fields-entities.md) และ [เพิ่มฟิลด์แบบกำหนดเองเพื่อตั้งค่าราคาและเอนทิตี้ทางธุรกรรม](field-references.md) แล้ว ถ้าคุณยังไม่ได้ดำเนินการตามขั้นตอนเหล่านั้น ให้ย้อนกลับและทำให้เสร็จสมบูรณ์แล้วกลับมายังหัวข้อนี้ 

หัวข้อนี้แสดงข้อมูลเกี่ยวกับการตั้งค่ามิติการกำหนดราคาแบบกำหนดเอง ในส่วนติดต่อแบบเว็บของ Project Service ในเพจ **พารามิเตอร์** แท็บ **มิติการกำหนดราคาตามจำนวนเงิน** แสดงเรกคอร์ดในเอนทิตี้มิติการกำหนดราคา โดยค่าเริ่มต้น การติดตั้ง Project Service จะสร้าง 2 แถวในกริดบนแท็บนี้:

- **msdyn_resourcecategory** (บทบาท)
- **msdyn_OrganizationalUnit** (หน่วยองค์กร)

> [!IMPORTANT]
> ห้ามลบแถวเหล่านี้ อย่างไรก็ตาม หากคุณไม่ต้องการ คุณสามารถไม่ใช้งานกับบริบทที่ระบุได้โดยการตั้งค่า **สามารถใช้งานได้กับต้นทุน** **สามารใช้งานได้กับการขาย** และ **สามารถใช้งานได้กับการซื้อ** เป็น **ไม่** ทั้งหมด การตั้งค่าแอตทริเหล่านี้เป็น **ไม่** ส่งผลกระทบเหมือนกันกับการไม่ให้ฟิลด์มีฐานะเป็นมิติการกำหนดราคา

สำหรับฟิลด์ที่จะเป็นมิติการกำหนดราคา จะต้อง:

- สร้างเป็นฟิลด์ในเอนทิตี้ **ราคาตามบททบาท** และ **ส่วนเพิ่มราคาตามบทบาท** สำหรับข้อมูลเพิ่มเติมเกี่ยวกับวิธีการทำเช่นนี้ ดูที่ [การเพิ่มฟิลด์ที่กำหนดเองสำหรับการตั้งค่าราคาและเอนทิตี้ทางธุรกรรม](field-references.md)
- สร้างเป็นแถวใน **มิติการกำหนดราคา** ตัวอย่างเช่น เพิ่มแถวมิติการกำหนดราคาตามที่แสดงในรูปภาพต่อไปนี้ 

![จำนวนเงิน - อิงตามแถวมิติการกำหนดราคา](media/Amt-based-PD.png)

โปรดสังเกตว่าชั่วโมงทำงานของทรัพยากร **msdyn_resourceworkhours** ได้ถูกเพิ่มเป็นมิติตามส่วนเพิ่มราคาและถูกเพิ่มไปยังกริดในแท็บ **มิติการกำหนดราคาตามส่วนเพิ่มราคา**

![ส่วนเพิ่มราคา - อิงตามแถวมิติ](media/Markup-based-PD.png)

> [!IMPORTANT]
> การเปลี่ยนแปลงใดๆ กับข้อมูลมิติการกำหนดราคาในตารางนี้ ที่มีอยู่หรืออันใหม่ จะถูกเผยแพร่ไปยังตรรกะทางธุรกิจของการกำหนดราคา Project Service หลังจากที่แคชถูกรีเฟรชเท่านั้น การรีเฟรชแคชอาจใช้เวลาถึง 10 นาที อนุญาตให้ดำเนินการตามระยะเวลานั้นเพื่อให้เห็นการเปลี่ยนแปลงของตรรกะเริ่มต้นของการกำหนดราคาที่มีผลจากการเปลี่ยนแปลงไปยังข้อมูลมิติการกำหนดราคา


## <a name="attributes-of-the-pricing-dimensions-table"></a>แอททริบิวต์ของตารางมิติการกำหนดราคา
ส่วนต่อไปนี้แสดงข้อมูลเกี่ยวกับแอททริบิวต์ต่างๆ ในตาราง **มิติการกำหนดราคา**

### <a name="pricing-dimension-name"></a>ชื่อของมิริการกำหนดราคา
ค่านี้ควรจะตรงกันกับชื่อของ Schema ในฟิลด์ที่เพิ่มลงในตาราง **ราคาตามบทบาท** สำหรับมิติการกำหนดราคาแบบกำหนดเอง สำหรับข้อมูลเพิ่มเติมเกี่ยวกับการเพิ่มฟิลด์ไปยังตาราง **ราคาตามบทบาท** ดูที่ [เพิ่มฟิลด์ที่กำหนดเองไปยังการตั้งค่าราคาและเอนทิตี้ทางธุรกรรม](field-references.md)

### <a name="type-of-dimension"></a>ชนิดของมิติ
มิติการกำหนดราคาจะมีสองชนิด
  
  - **มิติตามจำนวนเงิน** : ค่ามิติจากบริบทการป้อนข้อมูลตรงกันกับค่าของมิติในรายการ **ราคาตามบทบาท** และราคา/ต้นทุนที่เป็นค่าเริ่มต้นโดยตรงจากตาราง **ราคาตามบทบาท**
  - **มิติตามส่วนเพิ่มราคา** : เป็นมิติที่ Project Service จะนำกระบวนการ 3 ขั้นตอนต่อไปนี้เพื่อให้ได้ราคา/ต้นทุนมา
 
    1. Project Service จับคู่กับค่ามิติที่ไม่ได้อิงตามส่วนเพิ่มราคาจากบริบทการป้อนข้อมูลไปยังรายการราคาตามบทบาทเพื่อให้ได้อัตราพื้นฐาน
    2. Project Service จับคู่กับค่ามิติทั้งหมดจากบริบทการป้อนข้อมูลไปยังรายการ **ส่วนเพิ่มราคาของราคาตามบทบาท** เพื่อให้ได้เปอร์เซ็นต์การเพิ่มราคา
    3. Project Service นำเปอร์เซ็นต์การเพิ่มราคาจากขั้นตอนที่สองไปยังอัตราพื้นฐานที่ได้รับมาจากตาราง **ราคาตามบทบาท** ตามขั้นตอนแรกแล้วนะไปยังราคา/ต้นทุนขั้นสุดท้าย
   
   ตารางต่อไปนี้แสดงการคำนวณของส่วนเพิ่มราคา
  
| บทบาท        | หน่วยองค์กร    |สถานที่ปฏิบัติงาน      |ชื่อมาตรฐาน      |ชั่วโมงการทำงานของทรัพยากร      |  ส่วนเพิ่มราคา|
| ------------|-------------|-------------------|--------------------|-------------------------|--------:|
|             | Contoso อินเดีย|นอกสถานที่            |                    |ล่วงเวลา                 |15     |
|             | Contoso อินเดีย|ภายใน             |                    |ล่วงเวลา                 |10     |
|             | Contoso US   |ภายใน             |                    |ล่วงเวลา                 |20     |


ถ้าทรัพยากรจาก Contoso อินเดียที่มีอัตราพื้นฐานเป็น 100 USD กำลังทำงานอยู่ในสถานที่และพวกเขาบันทึก 8 ชั่วโมงของเวลาปกติและ 2 ชั่วโมงของงานล่วงเวลาในรายการเวลา เอ็นจิน Project Service จะใช้อัตราพื้นฐานของ 100 สำหรับ 8 ชั่วโมงเพื่อบันทึกเป็น 800 USD สำหรับการทำงานล่วงเวลา 2 ชั่วโมง ส่วนเพิ่มราคา 15% จะถูกปรับใช้กับอัตราพื้นฐานของ 100 เพื่อให้ได้ราคาหน่วย 115 USD และจะบันทึกเป็นต้นทุนทั้งหมด 230 USD

### <a name="applicable-to-cost"></a>ใช้งานได้กับต้นทุน 
ถ้ามีการตั้งค่าสิ่งนี้เป็น **ใช่** จะบ่งชี้ว่าค่ามิติจากบริบทการป้อนข้อมูลควรจะใช้เพื่อจับคู่ **ราคาตามบทบาท** และ **ส่วนเพิ่มราคาของราคาตามบทบาท** เมื่อรับข้อมูลจากอัตราของต้นทุนและส่วนเพิ่มราคา

### <a name="applicable-to-sales"></a>ใช้งานได้กับการขาย
ถ้ามีการตั้งค่าสิ่งนี้เป็น **ใช่** จะบ่งชี้ว่าค่ามิติจากบริบทการป้อนข้อมูลควรจะใช้เพื่อจับคู่ **ราคาตามบทบาท** และ **ส่วนเพิ่มราคาของราคาตามบทบาท** เมื่อรับข้อมูลจากอัตราของการเรียกเก็บเงินและส่วนเพิ่มราคา

### <a name="applicable-to-purchase"></a>ใช้งานได้กับการซื้อ
ถ้ามีการตั้งค่าสิ่งนี้เป็น **ใช่** จะบ่งชี้ว่าค่ามิติจากบริบทการป้อนข้อมูลควรจะใช้เพื่อจับคู่ **ราคาตามบทบาท** และ **ส่วนเพิ่มราคาของราคาตามบทบาท** เมื่อรับข้อมูลจากราคาซื้อ ขณะนี้ Project Service ไม่สนับสนุนสถานการณ์การรับเหมารายย่อย ดังนั้นฟิลด์นี้จะไม่ใช้ 

### <a name="priority"></a>ลำดับความสำคัญ
การตั้งค่าลำดับความสำคัญของมิติ จะช่วยให้การกำหนดราคาของ Project Service สร้างราคาได้แม้ว่าจะไม่สามารถหาค่าที่ตรงกันระหว่างค่ามิติที่ป้อนและค่าจากตาราง **ราคาตามบทบาท** หรือ **ส่วนเพิ่มราคาของราคาตามบทบาท** ในสถานการณ์สมมตินี้ Project Service จะใช้ค่า Null สำหรับค่าขนาดที่ไม่ตรงกันโดยการชั่งน้ำหนักมิติตามลำดับความสำคัญ

- **ลำดับความสำคัญของต้นทุน** : ค่าของลำดับความสำคัญของต้นทุนของมิติจะบ่งชี้ถึงน้ำหนักของมิติเมื่อเปรียบเทียบกับการตั้งค่าราคาต้นทุน ค่าของ **ลำดับความสำคัญของต้นทุน** ต้องไม่ซ้ำกันกับมิติต่างๆ ที่ **ใช้งานได้กับต้นทุน**
- **ลำดับความสำคัญของการขาย** : ค่าของลำดับความสำคัญการขายของมิติจะบ่งชี้ถึงน้ำหนักของมิติเมื่อเปรียบเทียบกับการตั้งค่าราคาขายหรืออัตราเรียกเก็บเงิน ค่าของ **ลำดับความสำคัญของการขาย** ต้องไม่ซ้ำกันกับมิติต่างๆ ที่ **ใช้งานได้กับการขาย**
