---
title: การปรับรุ่นจาก Project Service Automation เป็น Project Operations
description: บทความนี้แสดงภาพรวมของกระบวนการที่จะปรับรุ่นจาก Microsoft Dynamics 365 Project Service Automation ไปเป็น Dynamics 365 Project Operations
author: ruhercul
ms.custom: dyn365-projectservice
ms.date: 10/11/2022
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.reviewer: johnmichalak
ms.openlocfilehash: 2d7b372cac391fab7a81ac6ac5d2ea6d12977b5c
ms.sourcegitcommit: 9de444ae0460c8d15c77d225d0c0ad7f8445d5fc
ms.translationtype: HT
ms.contentlocale: th-TH
ms.lasthandoff: 10/18/2022
ms.locfileid: "9686999"
---
# <a name="upgrade-from-project-service-automation-to-project-operations"></a>การปรับรุ่นจาก Project Service Automation เป็น Project Operations

เรารู้สึกตื่นเต้นที่จะประกาศเกี่ยวกับระยะที่สองของสามระยะในการปรับรุ่นจาก Microsoft Dynamics 365 Project Service Automation เป็น Microsoft Dynamics 365 Project Operations บทความนี้จะให้ภาพรวมสำหรับลูกค้าที่เริ่มต้นการเดินทางที่น่าตื่นเต้นนี้ 

โปรแกรมจัดส่งการปรับรุ่นจะแบ่งออกเป็นสามระยะ

| การจัดส่งการปรับรุ่น | ระยะที่ 1 (มกราคม 2022) | ระยะที่ 2 (พฤศจิกายน 2022) | ระยะที่ 3 (เวฟเดือนเมษายน 2023)  |
|------------------|------------------------|---------------------------|---------------------------|
| ไม่มีการขึ้นต่อกันของโครงสร้างการแบ่งงาน (WBS) สำหรับโครงการ | :heavy_check_mark: | :heavy_check_mark: | :heavy_check_mark: |
| WBS อยู่ในขีดจำกัดที่รองรับในปัจจุบันของ Project Operations | | :heavy_check_mark: | :heavy_check_mark: |
| WBS อยู่นอกขีดจำกัดที่รองรับในปัจจุบันของ Project Operations รวมถึงการรองรับสำหรับ Project Desktop Client | | | :heavy_check_mark: |

## <a name="upgrade-process-features"></a>คุณลักษณะของกระบวนการปรับรุ่น 

ในฐานะส่วนหนึ่งของกระบวนการปรับรุ่น เราได้เพิ่มบันทึกการปรับรุ่นลงในแผนผังเว็บไซต์ เพื่อให้ผู้ดูแลระบวินิจฉัยความล้มเหลวได้ง่ายขึ้น นอกเหนือจากส่วนติดต่อใหม่แล้ว เรายังได้เพิ่มกฎการตรวจสอบความถูกต้องใหม่เข้ามาเพื่อให้แน่ใจว่าข้อมูลมีความสมบูรณ์หลังจากการปรับรุ่น การตรวจสอบความถูกต้องที่มีการเพิ่มเข้าไปในกระบวนการปรับรุ่นมีดังต่อไปนี้

| การตรวจสอบความถูกต้อง | ระยะที่ 1 (มกราคม 2022) | ระยะที่ 2 (พฤศจิกายน 2022) | ระยะที่ 3  |
|-------------|------------------------|---------------------------|---------------------------|
| WBS จะได้รับการตรวจสอบกับการละเมิดความสมบูรณ์ของข้อมูลทั่วไป (เช่น การกำหนดทรัพยากรที่เกี่ยวข้องกับงานหลักเดียวกันแต่มีโครงการหลักที่แตกต่างกัน) | | :heavy_check_mark: | :heavy_check_mark: |
| WBS จะได้รับการตรวจสอบกับ [ขีดจำกัดที่ทราบของ Project for the Web](/project-for-the-web/project-for-the-web-limits-and-boundaries) | | :heavy_check_mark: | :heavy_check_mark: |
| WBS จะได้รับการตรวจสอบกับขีดจำกัดที่ทราบของ Project Desktop Client | |  | :heavy_check_mark: |
| ทรัพยากรที่สามารถจองได้และปฏิทินโครงการจะได้รับการประเมินเทียบกับข้อยกเว้นของกฎปฏิทินที่เข้ากันไม่ได้ทั่วไป | | :heavy_check_mark: | :heavy_check_mark: |

ในระยะที่ 2 ลูกค้าที่ปรับรุ่นเป็น Project Operations จะได้รับการปรับรุ่นโครงการที่มีอยู่ให้เป็นการทำงานแบบอ่านอย่างเดียวสำหรับการวางแผนโครงการ ในการทำงานแบบอ่านอย่างเดียวนี้ WBS ทั้งหมดจะมองเห็นได้ในตารางการติดตาม ในการแก้ไข WBS ผู้จัดการโครงการสามารถเลือก [**แปลง**](/PSA-Upgrade-Project-Conversion.md) ในหน้าหลักของโครงการ กระบวนการแบบเบื้องหลังปรับปรุงโครงการเพื่อให้รองรับประสบการณ์การจัดกำหนดการโครงการแบบใหม่จาก Project for the Web ระยะนี้เหมาะสำหรับลูกค้าที่มีโครงการที่เข้าข่ายอยู่ใน [ขีดจำกัดที่ทราบของ Project for the Web](/project-for-the-web/project-for-the-web-limits-and-boundaries)

ในระยะที่ 3 การรองรับสำหรับ Project Desktop Client จะถูกเพิ่มเข้าไปเพื่อประโยชน์ของลูกค้าที่ต้องการแก้ไขโครงการของตนจากแอปพลิเคชันนั้นต่อไป อย่างไรก็ตาม หากโครงการที่มีอยู่ได้รับการแปลงเป็นโครงการใหม่สำหรับ Project for the Web การเข้าถึง Add-in จะถูกปิดใช้งานสำหรับแต่ละโครงการที่แปลงแล้ว

## <a name="prerequisites"></a>ข้อกำหนดเบื้องต้น

เพื่อให้มีสิทธิ์ได้รับการปรับรุ่นระยะที่ 1 คุณต้องมีคุณสมบัติตรงตามเกณฑ์ต่อไปนี้:

- สภาพแวดล้อมเป้าหมายต้องไม่มีเรกคอร์ดใดๆ ในเอนทิตี **msdyn_projecttask**
- ผู้ใช้ที่ใช้งานอยู่ทั้งหมดต้องได้รับการกำหนดสิทธิ์การใช้งาน Project Operations ที่ถูกต้อง 
- คุณต้องตรวจสอบว่ากระบวนการปรับรุ่นในสภาพแวดล้อมที่ไม่ใช่การทำงานจริงอย่างน้อยหนึ่งรายการมีชุดข้อมูลตัวแทนซึ่งสอดคล้องกับสภาพแวดล้อมการทำงานจริง
- สภาพแวดล้อมเป้าหมายต้องได้รับการปรับปรุงให้เป็น Project Service Automation Update Release 37 (V3.10.58.120) หรือใหม่กว่า

เพื่อให้มีสิทธิ์ได้รับการปรับรุ่นระยะที่ 2 คุณต้องมีคุณสมบัติตรงตามเกณฑ์ต่อไปนี้:

- ผู้ใช้ที่ใช้งานอยู่ทั้งหมดต้องได้รับการกำหนดสิทธิ์การใช้งาน Project Operations ที่ถูกต้อง 
- คุณต้องตรวจสอบว่ากระบวนการปรับรุ่นในสภาพแวดล้อมที่ไม่ใช่การทำงานจริงอย่างน้อยหนึ่งรายการมีชุดข้อมูลตัวแทนซึ่งสอดคล้องกับสภาพแวดล้อมการทำงานจริง
- สภาพแวดล้อมเป้าหมายต้องได้รับการปรับปรุงให้เป็น Project Service Automation Update Release 37 (V3.10.58.120) หรือใหม่กว่า
- สภาพแวดล้อมที่มีงาน (msdyn_projecttask) ได้รับการสนับสนุนก็ต่อเมื่อจำนวนงานทั้งหมดต่อโครงการคือ 500 หรือน้อยกว่า

ข้อกำหนดเบื้องต้นสำหรับระยะที่ 3 จะได้รับการปรับปรุงเมื่อใกล้ถึงวันที่กำหนดความพร้อมใช้งานทั่วไป

## <a name="licensing"></a>การให้สิทธิ์การใช้งาน

หากคุณมีสิทธิ์การใช้งานที่ใช้งานอยู่สำหรับ Project Service Automation คุณสามารถติดตั้งและใช้ Project Operations รวมถึงความสามารถทั้งหมดของ Project Service Automation และอื่นๆ คุณสามารถทดสอบความสามารถของ Project Operations ในสภาพแวดล้อมแยกต่างหากขณะที่คุณยังคงใช้ Project Service Automation ในการทำงานจริงได้ หลังจากที่สิทธิ์การใช้งาน Project Service Automation ของคุณหมดอายุ คุณจะต้องเปลี่ยนไปใช้ Project Operations เมื่อคุณวางแผนที่ทำการเปลี่ยนแปลงนี้ คุณต้องคำนึงถึงข้อเท็จจริงที่ว่าสิทธิ์การใช้งาน Project Operations ไม่ได้รวมสิทธิ์การใช้งาน Project Service Automation

## <a name="testing-and-refactoring-customizations"></a>การทดสอบและปรับโครงสร้างการปรับแต่ง

ในฐานะเป็นจุดเริ่มต้น ให้นำเข้าการปรับแต่งทั้งหมดไปยังสภาพแวดล้อม Project Operations (Lite) ของใหม่เพื่อยืนยันว่าการนำเข้าสำเร็จ และการดำเนินธุรกิจนั้นเป็นไปตามที่คาดไว้

สิ่งที่ควรระวังมีดังต่อไปนี้

- การนำเข้าอาจล้มเหลวเนื่องจากขาดการขึ้นต่อกัน กล่าวอีกอย่างคือ การปรับแต่งอ้างอิงฟิลด์หรือส่วนประกอบอื่นๆ ที่ถูกเอาออกไปใน Project Operations ในกรณีนี้ ให้เอาการขึ้นต่อกันเหล่านี้ออกจากสภาพแวดล้อมการพัฒนา
- ถ้าโซลูชันที่ไม่มีการจัดการและโซลูชันที่มีการจัดการของคุณมีส่วนประกอบที่ไม่ได้ปรับแต่ง ให้เอาส่วนประกอบเหล่านั้นออกจากโซลูชัน ตัวอย่างเช่น เมื่อคุณปรับแต่งเอนทิตี **โครงการ** ให้เพิ่มเฉพาะส่วนหัวของเอนทิตีในโซลูชันของคุณ อย่าเพิ่มฟิลด์ทั้งหมด หากคุณเคยเพิ่มส่วนประกอบย่อยทั้งหมดก่อนหน้านี้ คุณอาจต้องสร้างโซลูชันใหม่ด้วยตนเองและเพิ่มส่วนประกอบที่เกี่ยวข้องเข้าไป
- ฟอร์มและมุมมองอาจไม่ปรากฏในแบบที่คาดคิด ในบางกรณี หากคุณปรับแต่งฟอร์มหรือมุมมองแบบสำเร็จรูป การปรับแต่งดังกล่าวอาจป้องกันไม่ให้มีการปรับปรุงใหม่ใน Project Operations เพื่อแก้ไขปัญหาเหล่านี้ เราขอแนะนำให้คุณตรวจสอบการติดตั้งใหม่ทั้งหมดของ Project Operations และการติดตั้ง Project Operations ที่มีการปรับแต่งของคุณเทียบเคียงกัน เปรียบเทียบฟอร์มที่ใช้บ่อยที่สุดในธุรกิจของคุณเพื่อยืนยันว่าเวอร์ชันของฟอร์มยังคงเหมาะสมและไม่ได้มีอะไรขาดหายไปจากเวอร์ชันที่ติดตั้งใหม่ทั้งหมดของฟอร์ม ตรวจสอบแบบเทียบเคียงกันสำหรับมุมมองใดๆ ที่คุณปรับแต่ง
- ตรรกะทางธุรกิจอาจล้มเหลวในขณะรันไทม์ เนื่องจากการอ้างอิงไปยังฟิลด์ในปลั๊กอินของคุณไม่ได้รับการตรวจสอบในขณะที่นำเข้า ตรรกะทางธุรกิจอาจล้มเหลวเนื่องจากการอ้างถึงฟิลด์ที่ไม่มีอยู่ และคุณอาจได้รับข้อความแสดงข้อผิดพลาดที่คล้ายกับตัวอย่างต่อไปนี้: "เอนทิตี 'โครงการ' ไม่มีแอตทริบิวต์ที่ชื่อ = 'msdyn_plannedhours' และ NameMapping = 'ตรรกะ'" ในกรณีนี้ ให้แก้ไขการปรับแต่งของคุณเพื่อใช้ฟิลด์ใหม่ หากคุณใช้คลาสพร็อกซีที่สร้างโดยอัตโนมัติและการอ้างอิงประเภทที่รัดกุมในตรรกะของปลั๊กอิน ให้พิจารณาสร้างพร็อกซีเหล่านั้นใหม่จากการติดตั้งใหม่ทั้งหมด วิธีนี้จะให้คุณสามารถระบุตำแหน่งทั้งหมดที่ปลั๊กอินของคุณอ้างอิงฟิลด์ที่เลิกใช้แล้วได้อย่างง่ายดาย

หลังจากที่คุณปรับปรุงการปรับแต่งของคุณเพื่อนำเข้า Project Operations ใหม่ทั้งหมดแล้ว ให้ไปยังขั้นตอนถัดไป

## <a name="end-to-end-testing-in-development-environments"></a>การทดสอบแบบครบวงจรในสภาพแวดล้อมการพัฒนา

### <a name="initiate-upgrade"></a>เริ่มการปรับรุ่น 

1. ในศูนย์จัดการ Power Platform ให้ค้นหาและเลือกสภาพแวดล้อมของคุณ จากนั้นค้นหาและเลือก **Dynamics 365 Project Operations** ในแอปพลิเคชัน
2. เลือก **ติดตั้ง** เพื่อเริ่มการปรับรุ่น ศูนย์จัดการ Power Platform จะแสดงการติดตั้งนี้เป็นการติดตั้งใหม่ อย่างไรก็ตาม ระบบจะตรวจพบการมีอยู่ของ Project Service Automation รุ่นก่อนหน้า และการติดตั้งที่มีอยู่จะได้รับการปรับรุ่น

    หลังจากปรับรุ่นเสร็จสิ้น สภาพแวดล้อมควรแสดงว่ามีการติดตั้ง Project Operations และไม่ได้ติดตั้ง Project Service Automation

    การปรับรุ่นอาจใช้เวลาหลายชั่วโมง ทั้งนี้ขึ้นอยู่กับปริมาณข้อมูลในสภาพแวดล้อม ทีมหลักที่จัดการกับการปรับรุ่นควรวางแผนตามนั้นและเรียกใช้การปรับรุ่นนอกช่วงเวลาทำการ ในบางกรณี หากข้อมูลมีปริมาณมาก ควรทำการปรับรุ่นในช่วงสุดสัปดาห์ การตัดสินใจเกี่ยวกับการจัดกำหนดการควรขึ้นอยู่กับผลการทดสอบในสภาพแวดล้อมที่ต่ำกว่า

3. ปรับรุ่นโซลูชันที่กำหนดเองตามความเหมาะสม ในจุดนี้ ให้ปรับใช้การเปลี่ยนแปลงใดๆ ที่คุณทำกับการปรับแต่งของคุณในส่วน [การทดสอบและการปรับโครงสร้างการปรับแต่ง](#testing-and-refactoring-customizations) ของบทความนี้
4. ไปที่ **การตั้งค่า** \> **โซลูชัน** และเลือกถอนการติดตั้งโซลูชัน **ส่วนประกอบที่เลิกสนับสนุนของ Project Operations**

    โซลูชันนี้เป็นโซลูชันชั่วคราวที่เก็บรูปแบบข้อมูลและส่วนประกอบที่มีอยู่ระหว่างการปรับรุ่น คุณสามารถเอาฟิลด์และส่วนประกอบทั้งหมดที่ไม่ได้ใช้อีกต่อไปออกได้โดยการเอาโซลูชันนี้ออก ด้วยวิธีนี้ คุณสามารถลดความซับซ้อนของส่วนติดต่อและทำให้การรวมและการขยายง่ายขึ้น
    
### <a name="upgrade-to-project-operations-lite"></a>ปรับรุ่นเป็น Project Operations เวอร์ชันไลท์

ขั้นตอนต่อไปนี้อธิบายกระบวนการปรับรุ่นและการบันทึกข้อผิดพลาดที่เกี่ยวข้อง:

1. **การตรวจสอบเวอร์ชัน PSA:** ในการติดตั้ง Project Operations คุณต้องมี V3.10.58.120 หรือสูงกว่า
1. **การตรวจสอบล่วงหน้า:** เมื่อผู้ดูแลระบบเริ่มต้นการปรับรุ่น ระบบจะเรียกใช้การดำเนินการตรวจสอบล่วงหน้าในแต่ละเอนทิตีที่เป็นแกนหลักของโซลูชัน Project Operations ขั้นตอนนี้ตรวจสอบว่าการอ้างอิงเอนทิตีทั้งหมดถูกต้อง และทำให้แน่ใจว่าข้อมูลที่เกี่ยวข้องกับ WBS อยู่ภายในขีดจำกัดที่เผยแพร่ของ Project for the Web
1. **การปรับรุ่นเมตาดาต้า:** หลังจากการตรวจสอบล่วงหน้าสำเร็จ ระบบจะเริ่มต้นการเปลี่ยนแปลงใน schema และสร้างโซลูชันส่วนประกอบที่เลิกใช้แล้ว คุณสามารถลบโซลูชันที่เลิกใช้แล้วนี้ได้หลังจากที่คุณได้ทำการปรับโครงสร้างการกำหนดเองที่จำเป็นทั้งหมดแล้ว ขั้นตอนนี้เป็นส่วนที่ยาวที่สุดของกระบวนการปรับรุ่นและอาจใช้เวลาถึงสี่ชั่วโมงจึงจะเสร็จสมบูรณ์
1. **การปรับรุ่นข้อมูล:** หลังจากที่การเปลี่ยนแปลง schema ที่จำเป็นทั้งหมดเสร็จสิ้นแล้วในขั้นตอนการปรับรุ่นเมตาดาต้า ข้อมูลของคุณจะถูกย้ายไปยัง schema ใหม่ และการกำหนดค่าเริ่มต้นและการคำนวณใหม่ที่จำเป็นใดๆ ก็ตามจะเสร็จสิ้น
1. **การปรับปรุงกลไกจัดการกำหนดการโครงการ:** หลังจากปรับรุ่นข้อมูลสำเร็จแล้ว แท็บ **กำหนดการ** ในหน้าหลักจะติดป้ายกำกับใหม่ว่า **งาน** เมื่อผู้ใช้เลือกแท็บนี้หลังจากการปรับรุ่น ผู้ใช้จะถูกนำทางไปยังกริดการติดตามเพื่อดู WBS เวอร์ชันอ่านอย่างเดียว ในการแก้ไข WBS พวกเขาต้องเริ่มจัดกำหนดการ [ขั้นตอนการแปลง](/PSA-Upgrade-Project-Conversion.md) โครงการทั้งหมดที่ไม่มี WBS ที่มีอยู่แล้วสามารถใช้ประสบการณ์การจัดกำหนดการใหม่ได้โดยตรงโดยไม่ต้องแปลง
 
### <a name="validate-common-scenarios"></a>ตรวจสอบความถูกต้องของสถานการณ์ทั่วไป

เมื่อคุณตรวจสอบการปรับแต่งเฉพาะของคุณ เราขอแนะนำให้คุณตรวจสอบกระบวนการทางธุรกิจที่ได้รับการสนับสนุนในแอปพลิเคชันต่างๆ ด้วย กระบวนการทางธุรกิจเหล่านี้รวมถึงแต่ไม่จำกัดเฉพาะการสร้างเอนทิตีการขาย เช่น ใบเสนอราคาและสัญญา และการสร้างโครงการที่มี WBS และการอนุมัติข้อมูลจริง

## <a name="major-changes-between-project-service-automation-and-project-operations"></a>การเปลี่ยนแปลงที่สำคัญระหว่าง Project Service Automation กับ Project Operations

ส่วนนี้ให้ข้อมูลสรุปเกี่ยวกับการเปลี่ยนแปลงที่สำคัญที่คุณคาดหวังได้ระหว่าง Project Service Automation กับ Project Operations

### <a name="project-planning"></a>การวางแผนโครงการ

ความสามารถในการวางแผนโครงการใน Project Operations ไม่ต้องพึ่งตรรกะฝั่งไคลเอ็นต์และตรรกะฝั่งเซิร์ฟเวอร์รวมกันอีกต่อไป แต่ Project Operations จะใช้ Project for the Web เป็นเครื่องมือการจัดกำหนดการแทน การเปลี่ยนแปลงความสามารถในการจัดกำหนดการนี้ทำให้เกิดคุณลักษณะใหม่หลายอย่าง เช่น มุมมองตารางและแกนต์ การวางแผนสำหรับทรัพยากร [รายการของรายการตรวจสอบงาน](https://support.microsoft.com/office/use-task-checklists-in-microsoft-project-for-the-web-c69bcf73-5c75-4ad3-9893-6d6f92360e9c) และโหมดการจัดกำหนดการโครงการ ความสามารถในการจัดกำหนดการใหม่ยังได้รับการสนับสนุนโดย [Application Programming Interface (API)](../project-management/schedule-api-preview.md) อีกมากมาย API เหล่านี้มีจุดมุ่งหมายเพื่อช่วยให้แน่ใจว่าไม่มีการดำเนินการทางโปรแกรมสำหรับการสร้าง ปรับปรุง หรือลบเอนทิตีใน WBS ที่ทำให้ฟิลด์ที่มีการคำนวณในกำหนดการเสียหาย

### <a name="billing-and-pricing"></a>การเรียกเก็บเงินและการกำหนดราคา

ในฐานะเป็นส่วนหนึ่งของการลงทุนอย่างต่อเนื่องใน Project Operations มีความสามารถใหม่ๆ หลายอย่างในการเรียกเก็บเงินและการกำหนดราคา นี่คือตัวอย่าง:

- [การบันทึกการใช้วัสดุในโครงการและงานโครงการ](../material/material-usage-log.md)
- [การจัดการสัญญารับเหมารายย่อย](../pro/subcontracting/managing-subcontracts-overview.md)
- [สัญญาตามเงินทดรองและค่าธรรมเนียมล่วงหน้า](../pro/sales/set-up-advances-retainer-based-contracts-sales.md)
- [สถานะไม่เกินของสัญญาและการตรวจสอบความถูกต้อง](../pro/proforma-invoicing/manage-nte-status-validations-sales.md)
- การเรียกเก็บเงินตามงาน

### <a name="resource-management"></a>การจัดการทรัพยากร

Project Operations ให้การสนับสนุนทางเลือกสำหรับบอร์ด Universal Resource Scheduling (URS) และระบบจัดการกำหนดการ ประสบการณ์ใหม่นี้จะมีผลในเวฟเดือนเมษายน 2023

## <a name="frequently-asked-questions"></a>คำถามที่ถามบ่อย

### <a name="which-deployment-types-are-currently-supported-for-upgrade"></a>ปัจจุบันการปรับใช้งานประเภทใดบ้างรองรับการปรับรุ่น

| ทรัพยากร                                                 | Target                                                    | Status                  |
|--------------------------------------------------------|-----------------------------------------------------------|-------------------------|
| Project Service Automation                             | การปรับใช้งาน Project Operations Lite                        | รองรับ               |
| การจัดการโครงการและการบัญชีใน Dynamics 365 Finance | การปรับใช้งาน Project Operations Lite                        | ยังไม่รองรับในขณะนี้ |
| การจัดการโครงการและการบัญชีของ Finance              | Project Operations สำหรับสถานการณ์ทรัพยากร/ไม่ได้เก็บในคลัง     | ยังไม่รองรับในขณะนี้ |
| Project Service Automation 3.x                         | Project Operations สำหรับสถานการณ์ทรัพยากร/ไม่ได้เก็บในคลัง     | ยังไม่รองรับในขณะนี้ |
| Project for the Web (สภาพแวดล้อมเฉพาะ)            | การปรับใช้งาน Project Operations Lite                        | ยังไม่รองรับในขณะนี้ |

### <a name="how-can-i-install-project-operations-before-the-upgrade-tooling-is-available"></a>ฉันจะติดตั้ง Project Operations ก่อนที่เครื่องมือปรับรุ่นจะพร้อมใช้งานได้อย่างไร

การติดตั้ง Project Operations ก่อนที่เครื่องมือปรับรุ่นจะพร้อมใช้งานมีอยู่ด้วยกันสองตัวเลือก:

- จัดเตรียมสภาพแวดล้อมใหม่
- ปรับใช้งาน Project Operations แยกต่างหากในองค์กรด้านการขายใดๆ ที่ไม่มี Project Service Automation

ถ้ามีการติดตั้ง Project Service Automation ในองค์กร แต่ไม่ได้ใช้ ก็สามารถถอนการติดตั้งได้ หลังจากที่เอา Project Service Automation ออกแล้ว คุณสามารถติดตั้ง Project Operations ในองค์กรเดียวกันได้
