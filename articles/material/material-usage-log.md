---
title: บันทึกการใช้วัสดุในโครงการและงานโครงการ
description: หัวข้อนี้ให้ข้อมูลเกี่ยวกับวิธีบันทึกการใช้วัสดุกับโครงการและงานโครงการ
author: rumant
ms.date: 03/31/2021
ms.topic: article
ms.reviewer: kfend
ms.author: rumant
ms.openlocfilehash: 3c739d7fabb96a845eaf139fcc9eab21247b0860
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: th-TH
ms.lasthandoff: 05/10/2021
ms.locfileid: "6001584"
---
# <a name="record-material-usage-on-projects-and-project-tasks"></a>บันทึกการใช้วัสดุในโครงการและงานโครงการ

_**นำไปใช้กับ:** Project Operations สำหรับสถานการณ์ตามทรัพยากร/สินค้าที่ไม่ได้เก็บในคลัง การปรับใช้งานแบบ Lite - จัดการกับการออกใบแจ้งหนี้ชั่วคราว_

ในฐานะทีมโครงการทำงานผ่านงานในโครงการ พวกเขาจะใช้วัสดุได้ บันทึกการใช้วัสดุเป็นวิธีบันทึกการใช้งานนี้เพื่อให้ผู้จัดการโครงการอนุมัติและออกใบแจ้งหนี้ให้กับลูกค้าได้ในที่สุด 

การบันทึกการใช้แค็ตตาล็อกหรือวัสดุที่เขียนเพิ่มและส่งไปยังผู้อนุมัติ ให้ทำตามขั้นตอนเหล่านี้: 

1. ในบานหน้าต่างนำทาง เลือก **การใช้วัสดุ** แล้วเลือก **ใหม่**
2. ในเพจ **การใช้วัสดุใหม่** ให้ป้อนข้อมูลการใช้วัสดุที่ต้องการ จากนั้นเลือก **บันทึก**

ตารางต่อไปนี้ให้ข้อมูลเกี่ยวกับฟิลด์ในเพจ **บันทึกการใช้วัสดุ** 

| **ฟิลด์** | **คำอธิบาย** | **ผลกระทบขั้นปลาย** |
| --- | --- | --- |
| รายละเอียด | คำอธิบายของการใช้วัสดุเฉพาะ | ไม่มีผลกระทบขั้นปลายสำหรับฟิลด์นี้ |
| วันที่ | วันที่ที่คาดว่าจะใช้วัสดุ | ไม่มีผลกระทบขั้นปลายสำหรับฟิลด์นี้ |
| Project | รายการโครงการที่ใช้งานอยู่ | การเลือกโครงการสำหรับบันทึกการใช้วัสดุส่งผลกระทบต่อฟิลด์ **งาน** เพื่อแสดงเฉพาะงานที่อยู่ในโครงการ |
| งาน | รายการของงานสำหรับโครงการที่มีสรุปข้อมูลและงานโหนดปลายสุด | การเลือกงานสำหรับบันทึกการใช้วัสดุจะส่งผลกระทบต่อต้นทุนวัสดุจริงและการขายวัสดุจริงสำหรับงานนั้นๆ หากฟิลด์นี้เว้นว่างไว้ ต้นทุนการใช้วัสดุและการขายจะมีการติดตามและสรุปเฉพาะในระดับโครงการเท่านั้น |
| เลือกผลิตภัณฑ์ | ระบุว่าการใช้วัสดุนี้ใช้สำหรับผลิตภัณฑ์ (แค็ตตาล็อก) **ที่มีอยู่** หรือผลิตภัณฑ์ **ที่เขียนเพิ่ม** | ฟิลด์นี้กำหนดประเภทของผลิตภัณฑ์ |
| ผลิตภัณฑ์ | รหัสของผลิตภัณฑ์จากแค็ตตาล็อกผลิตภัณฑ์ เมื่อคุณเลือกรหัสผลิตภัณฑ์ ฟิลด์ **เลือกผลิตภัณฑ์** จะได้รับการปรับปรุงโดยอัตโนมัติเป็น **ผลิตภัณฑ์ที่มีอยู่** รหัสนี้ใช้เพื่อเรียกข้อมูลราคาต้นทุนและราคาขายจากรายการราคา | ไม่มีผลกระทบขั้นปลายสำหรับฟิลด์นี้ |
| คำอธิบายผลิตภัณฑ์ที่เขียนเพิ่ม | ฟิลด์ข้อความในการเขียนเพิ่มชื่อของผลิตภัณฑ์ ฟิลด์นี้จะใช้งานได้เมื่อคุณเลือกผลิภัณฑ์ **ที่เขียนเพิ่ม** ในฟิลด์ **เลือกผลิตภัณฑ์**| ไม่มีผลกระทบขั้นปลายสำหรับฟิลด์นี้ |
| ทรัพยากรที่สามารถจองได้| ทรัพยากรที่ใช้วัสดุนี้ในโครงการ ค่าเริม่ต้นสำหรับฟิลด์นี้คือทรัพยากรที่สามารถจองได้ของผู้ใช้ที่เข้าสู่ระบบ แต่สามารถเปลี่ยนเป็นบันทึกการใช้งานในนามของสมาชิกคนอื่นๆ ในทีมโครงการได้ | ไม่มีผลกระทบขั้นปลายสำหรับฟิลด์นี้ |
| กลุ่มของหน่วยนับ | ค่าเริ่มต้นในฟฟิลด์นี้มาจากกลุ่มของหน่วยนับที่ตั้งค่าเป็นค่าเริ่มต้นในผลิตภัณฑ์ในแค็ตตาล็อก คุณสามารถปรับปรุงฟิลด์นี้เพื่อเลือกกลุ่มของหน่วยนับอื่นได้ | ไม่มีผลกระทบขั้นปลายสำหรับฟิลด์นี้ |
| หน่วย | ค่าเริ่มต้นในฟิลด์นี้เป็นหน่วยเริ่มต้นของผลิตภัณฑ์ที่เลือก คุณสามารถปรับปรุงฟิลด์นี้เพื่อเลือกหน่วยนับอื่นได้ | การเปลี่ยนหน่วยนับส่งผลให้ราคาต่อหน่วยเริ่มต้นและต้นทุนแตกต่างกัน |
| ปริมาณ | ปริมาณของผลิตภัณฑ์ที่ใช้ในโครงการหรืองานโครงการ | ไม่มีผลกระทบขั้นปลายสำหรับฟิลด์นี้ |
| ต้นทุนต่อหน่วย | ต้นทุนต่อหน่วยของชุดรวมผลิตภัณฑ์และหน่วยที่เลือกตามที่ตั้งค่าไว้ในรายการราคาต้นทุนที่เกี่ยวข้อง | ต้นทุนต่อหน่วยจะแสดงในสกุลเงินต้นทุนของโครงการเสมอ หากไม่มีต้นทุนต่อหน่วยสำหรับชุดรวมของผลิตภัณฑ์และหน่วยในรายการราคา ต้นทุนต่อหน่วยจะกำหนดค่าเริ่มต้นเป็น 0.00 |
| ต้นทุนทั้งหมด | จำนวนเงินต้นทุนที่คำนวณเป็นปริมาณ \* ต้นทุนต่อหน่วย| จำนวนเงินต้นทุนจะแสดงในสกุลเงินต้นทุนของโครงการเสมอ |


## <a name="submit-material-usage-for-review-and-approval"></a>ส่งการใช้วัสดุสำหรับการตรวจสอบและการอนุมัติ 
หลังจากที่คุณบันทึกการใช้วัสดุทั้งหมดของคุณ และคุณพร้อมที่จะได้รับการอนุมัติ คุณต้องส่งข้อมูลการใช้งานสำหรับการตรวจสอบ

1. ไปที่ **บันทึกการใช้วัสดุ** และเลือกอย่างน้อยหนึ่งรายการ หรือเลือกบันทึกการใช้วัสดุทั้งหมดโดยใช้กล่องกาเครื่องหมายที่ส่วนหัว
2. เลือก **ส่ง** ระบบจะประมวลผลรายการที่เลือก จากนั้นสร้างคำขอการอนุมัติการใช้วัสดุ

## <a name="recall-a-material-usage-log"></a>เรียกคืนบันทึกการใช้วัสดุ

เมื่อจำเป็น คุณสามารถเรียกคืนการใช้วัสดุที่ส่งมาได้ เวลาที่ต้องใช้ในการเรียกคืนรายการการใช้วัสดุจะขึ้นอยู่กับลำดับขั้นการอนุมัติ  หากผู้อนุมัติยังไม่อนุมัติรายการ การเรียกคืนสามารถเกิดขึ้นได้ทันที อย่างไรก็ตาม หากรายการได้รับการอนุมัติแล้ว ผู้อนุมัติจะได้รับการขอให้อนุมัติการเรียกคืน และย้อนกลับการทำรายการ

1. ไปที่ **การใช้วัสดุ** และในรายการบันทึกการใช้วัสดุ ให้เลือกการใช้วัสดุที่จะเรียกคืน
2. เลือก **การเรียกคืน** หากรายการการใช้วัสดุยังไม่ได้รับการอนุมัติ ระบบจะเรียกคืนทันที หากรายการวัสดุได้รับการอนุมัติแล้ว จะมีการสร้างคำขอเรียกคืนเพื่อแจ้งให้ผู้อนุมัติทราบว่าคุณต้องการเรียกคืนการใช้วัสดุ จากนั้นผู้อนุมัติจะยืนยันว่าการกลับรายการสามารถทำได้ และจะส่งคืนรายการ

## <a name="delete-a-material-usage-log"></a>ลบบันทึกการใช้วัสดุ

คุณสามารถลบบันทึกการใช้วัสดุที่ยังไม่ได้ส่งได้ การลบบันทึกการใช้วัสดุที่ส่งไปแล้ว คุณต้องเรียกคืนก่อน



[!INCLUDE[footer-include](../includes/footer-banner.md)]
